<?xml version="1.0" encoding="UTF-8"?>
<!DOCTYPE kalliopework SYSTEM "../../data/kalliopework.dtd">
<kalliopework id="1863" author="aarestrup" status="complete" type="poetry">
<workhead>
   <title>Efterladte Digte</title>
   <year>1863</year>
   <notes>
       <note>Indtastet efter Emil Aarestrup: <i>Efterladte Digte</i>, Christian Winter og F.L. Liebenberg (red.), Samfundet til den danske Literaturs Fremme, Kbh., 1863.</note>
   </notes>
   <source facsimile="11530803779C" facsimile-pages-num="368" facsimile-pages-offset="18">Emil Aarestrup: <i>Efterladte Digte</i>, Christian Winter og F.L. Liebenberg (red.), Samfundet til den danske Literaturs Fremme, Kbh., 1863.</source> 
</workhead>
<workbody>

<section level="1">
<head>
   <toctitle>Blandede Digte</toctitle>
</head>
<content>

<!-- TODO: I en Stambog, p. 3 -->
<!-- TODO: Holbergs Grav, p. 3 -->

<poem id="aarestrup3x200203281">
<head>
   <title>Ved Hoffmans Død</title>
   <firstline>See, Naturen føler Smerte</firstline>
   <quality>korrektur1,korrektur2,korrektur3</quality>
   <source pages="4-5"/>
</head>
<body>
See, Naturen føler Smerte;
Ak, af Venner har den Faa,
Som den kan betroe sit Hjerte,
Og som kan det heelt forstaae.
Blegnet er en skiøn Phantast,
Feberdrømmen alt forbi!
Med et Smiil hans Øie brast,
Røsten med en Melodie.

Det Foragtede paa Jorden,
Narrens latterlige Færd,
Ei af ham forsmaaet er vorden,
Han har viist det Latter værd.
Ingen Pidsk, ei Hadets Kanter,
Kiærlighed han Daaren bød:
Skriv Sonetter, arme Fjanter!
Nu, da Digteren er død.

Men til Gravens stille Høi
Pudlen trofast vandrer hen,
Dvæler, uden Glam og Støi,
Fælder Taarer for sin Ven.
Katten selv - hvor kan den andet? -
Did om Midnat gaaer med Gys,
Lægger Hovdet ned paa Sandet,
Øiet skiænker Graven Lys.

Børn, hvis Skjald han gierne var,
Smaa og Store, ligegodt,
Flor om deres Kiephest har,
Sort er deres Dukkeslot.
Alle nu vemodig skue
Paa den tomme, øde Krog,
Hvor, ved Phantasiens Lue,
Han sit Sagn af Barmen tog.

Sørg ei, Venner! Skiæmt og Lyst
Har han ei i Døden glemt.
Frit og herligt er hans Bryst,
Ei en Tone er forstemt.
Høiere hans Røst nu klinger,
Dybere hans Digte gaae:
Vi, med Længslens spæde Vinger,
Ahnende ved Graven staae.
</body>
</poem>

<poem id="aarestrup3x200203282">
<head>
   <title>Den lille ulykkelige</title>
   <toctitle>Den lille ulykkelige</toctitle>
   <indextitle>Den lille ulykkelige</indextitle>
   <firstline>See, hun har de trinde Arme</firstline>
   <quality>korrektur1,korrektur2</quality>
   <source pages="6-7"/>
</head>
<body>
See, hun har de trinde Arme
Ængstelig mod Døren strakt,
Kaster i sin bittre Harme
Sølverskeen med Foragt,
Som dog ellers, aarle, silde,
Kunde hendes Sorg formilde.

River i sin Kniplingshue,
Flaaer den bløde Strimmel ned,
Viser, ogsaa hun har Lue,
De skal see, at hun var vred.
Nu hun holder ud ei længer,
Skriget sig fra Brystet trænger.

Lytter saa: mon ingen hører?
Skrig fordobbler hun og Raab;
Øiet sig i Graad indslører;
Ak, hun har endnu dog Haab!
Tale kan den Stakkel ikke,
Hulker kun, med Taareblikke.

Læben skiælver, Stemmen bryder,
Kummeren paa Panden staaer,
Heed og hyppig Graaden flyder
Fra de lange Øienhaar,
Hovdet synker mat tilbage,
Uden Ord hun synes klage:

Hvorfor er jeg længer ikke
Paa min Moders varme Skiød,
Hvor i Ro min søde Drikke
Af det fulde Bryst jeg nød?
Kan ei springe, lee og larme
I de kiærligbløde Arme?

Skal de mig forlade Alle?
Dem jeg har saa kiær, saa kiær!
Hører de mig ikke kalde,
Nu, jeg er saa ene her?
Grumme Moder, intet Hjerte
Har du for mit Savn, min Smerte!

Dæmp dit Klageskrig, o Spæde!
Du din Moder Uret giør.
Ak, hun kunde selv jo græde,
At hun ikke evig tør
Til sit Bryst dig Hulde trykke,
Stirre paa sin søde Lykke.

Ud til Kiøknets Træk og Flammer
Kaldte hende Skiæbnens Bud,
Og hun maa, i stille Kammer,
Lade ene dig med Gud.
Klageraabet du formilde,
Vær taalmodig, stakkels Lille!

Ak, den Større selv forgiætter
Ofte baade Trøst og Mod,
Naar i tunge, mørke Nætter
Alle Elskte ham forlod.
Hæv de dunkle Taareblikke!
Græd! ak, men fortvivl kun ikke!
</body>
</poem>


<!-- TODO: Liigvers, p. 8-9 -->
<!-- TODO: Grubleren, p. 9-10 -->
<!-- TODO: Petrus i Rom, p. 10-13 -->
<!-- TODO: Undskyld mig, bedste Ven!, p. 13 -->
<!-- TODO: Jeg sad med dig bag Malver huldt i Skygge, p. 14 -->
<!-- TODO: Min Glut forstaaer at løse Sjælens Knuder, p. 14-15 -->
<!-- TODO: Hvad vil du her? hvad søger du ved Huset?, p. 15-16 -->

<poem id="aarestrup1999041533">
<head>
   <title>Der var en Tid, da Venskab var mit Alt</title>
   <firstline>Der var en Tid, da Venskab var mit Alt</firstline>
   <quality>korrektur1,kilde</quality>
   <source pages="16"/>
</head>
<body>
Der var en Tid, da Venskab var mit Alt;
Det kunde ene Fryd og Kraft mig laane.
For Kjærlighed det siden sagtens faldt,
Ved Morgenrødens Skjær en blegnet Maane.
Som Solen, Elskov lyser meer og mindre,
Dens Himmel maa imellem dunkelt blaane:
Da see vi Venskabsstjernen stort at tindre.
</body>
</poem>

<poem id="aarestrup1825-37a0">
<head>
   <title>Du søde Barn, saa længselsfuld og stille</title>
   <firstline>Du søde Barn, saa længselsfuld og stille</firstline>
   <quality>korrektur1,kilde</quality>
   <keywords>sonnet</keywords>
   <source pages="16-17"/>
</head>
<body>
Du søde Barn, saa længselsfuld og stille,
Hvem Tungsind hviler i det mørke Øie,
Vi hilse dig, vi vil dit Sind fornøie:
Hvem vi forenede skal Ingen skille.

Paa Englelyrer vi bag Skyen spille,
Og alle unge Hjerter kan vi bøie;
Thi vi har Magten fra det Evighøie;
Vi gjør dem lykkelige som vi ville.

Saa lød det ud fra Skyen. Duggen faldt.
Da smeltede de bløde Hjerter sammen
Ved Himlens Stjerner og ved Maaneflammen.

Og det blev mørkt for vore Blikke -
Og Nattergalen slog - vi hørte ikke -
O Coelestine! har du glemt det alt?
</body>
</poem>

<poem id="aarestrup1825-37a1">
<head>
   <title>Blus, Kinder ei saa purpurrøde!</title>
   <firstline>Blus, Kinder ei saa purpurrøde!</firstline>
   <quality>korrektur1,kilde</quality>
   <keywords>sonnet</keywords>
   <source pages="17"/>
</head>
<body>
Blus, Kinder ei saa purpurrøde!
Løft, Huldeste, det Blik, du sænker!
Amor, det veed du, hader Lænker,
Og ei at tro paa ham er Brøde.

Lad alle Hensyn være døde!
Alt, hvad vor Kjærlighed indskrænker!
Først naar paa Ingenting man tænker,
Kan Sjælene ætherisk gløde.

Der er en Lov for Lidenskaben
En himmelsk Ret, en jordisk ikke,
For visse svage Øieblikke

For Hjertets smeltende Fortaben
Og Dydens melankolske Engel
Maa vige Sædet med sin Liliestengel.
</body>
</poem>

<poem id="aarestrup1825-37a2">
<head>
   <title>Jeg gik saa tidt til disse Klippestene</title>
   <firstline>Jeg gik saa tidt til disse Klippestene</firstline>
   <quality>korrektur1,kilde</quality>
   <keywords>sonnet</keywords>
   <source pages="18"/>
</head>
<body>
Jeg gik saa tidt til disse Klippestene
Ned af hvis Mus de kolde Kilder skylle,
Hvis Krat og Ranker Vandreren indhylle -
Der var en Ro, en Fred - jeg var alene.

Der hang saa runde Bær paa alle Grene.
Der var, mit Blik og Øre at fortrylle
Af Farver og af Duft og Lyd en Fylde -
Der var en Ro, en Fred - jeg var alene.

Og endnu tidt mig Eensomheden favner
Og trykker dybt i sine brune Skygger -
Men Ro og Fred er ikke meer at finde.

Den fulde, hele Eensomhed jeg savner
Thi jeg er selv ei fuldt og heelt derinde
Nu hos en anden halvt mit Hjerte bygger.
</body>
</poem>

<poem id="aarestrup2001052502">
<head>
   <title>Hvor Alt er taust! Hvert Blad, hver løvrig Ranke</title>
   <firstline>Hvor Alt er taust! Hvert Blad, hver løvrig Ranke</firstline>
   <quality>korrektur1,kilde</quality>
   <keywords>sonnet</keywords>
   <source pages="18-19"/>
</head>
<body>
Hvor Alt er taust! Hvert Blad, hver løvrig Ranke,
Som kaad og overgiven før sig snoede
Omkring de smekkre Stammer, hvor de groede,
Til melankolske Hvelvinger sig sanke.

Dorsk flyder Aaen hen, den dunkelblanke.
Hvor øde, hvor den gamle Ridder boede
Hvor skummelt, hvor hans Seng og Lampe stode -
Jeg hører kun mit eget Hjerte banke.

Kun Duggens Fald i Haugens Buegange -
Et Gisp af Fisken i de stille Damme -
Og sagte Lyd af Hængeaskens Grene.

Her var jeg blevet - reentudsagt - lidt bange,
Hvis jeg sad eensom ved den mørke Stamme -
Men, Elskte, jeg er aldrig meer alene.
</body>
</poem>

<!-- TODO: Ludvig Fischer, 19-20 -->
<!-- TODO: Den rette, dybe Kjærlighed, 20 -->

<poem id="aarestrup3x200203285">
<head>
   <title>Ungdomsmod</title>
   <firstline>Hvad der huer mig ved Skoven? -</firstline>
   <quality>korrektur1,korrektur2</quality>
   <source pages="20-22"/>
</head>
<body>
Hvad der huer mig ved Skoven? -
Eensomhed! en frodig Grund!
Hun er kiælen, jeg forvoven;
Et Par Jordbær; Mund paa Mund.

Havet? - Har vel muntre Drenge
Nogen bedre Gyngehest?
Manken kan mod Skyen trænge,
Knalder høit den stærke Blæst.

Lynet? - Ha, Guds egen Landse!
Selv den Høie lærer os,
Diærvt forsvare Modets Skandse,
Og at byde Faren Trods.

Fik jeg Bierge brat at skue? -
Nu, dem saae jeg aldrig end;
Til en Skammel kan de due;
Er der Viin, følg med derhen!

Stiernerne? - O skiønne Frugter!
Sove Natten bort, giør Fæ;
See hvor Grenen lyst sig bugter!
Hvilket herligt Juletræ!

Maanen? - Som min hulde Pige,
Skiøndt i Skiul, dog røber sig
Under Lagnets bløde Flige:
Saadan huer Maanen mig.

Rosenbuske, Liliens Blommer,
Brudelys i blanke Kiær? -
Sødt at stirre paa en Sommer,
Naar den Skiønne ei er nær.

Drosler, Lærker, Nattergale? -
Hør, mig huer deres Spil,
Naar jeg vil om Elskov tale,
Eller skrive Piger til.

Piger selv? - Saa stop dog, Kiære!
Husk, et Ordsprog lyder saa:
Narren tidt kan spørge mere,
End en Klog kan svare paa.
</body>
</poem>

<!-- TODO: O hulde Drømme, smigrende og søde, p. 22 -->
<!-- TODO: Naar Letsind stiger, og min Troskab daler, p. 23 -->

<poem id="aarestrup1825-37a8">
<head>
   <title>Hemisphærerne</title>
   <firstline>Den Himmel, jeg har henrykt kaaret</firstline>
   <pictures>
      <picture src="aarestrup1825-37a8-p1.jpg">Manuskript fra Det Kongelige Bibliotek.</picture>
   </pictures>
   <quality>korrektur1,kilde</quality>
   <source pages="23-24"/>
</head>
<body>
Den Himmel, jeg har henrykt kaaret,
Som Jordens, er i Kugler skaaret;
Men de er blændende, ei blaa,
Kun med en svag, en blaalig Aare paa.
De har ei Sol, men vel en Kreds af Rødme,
Der straaler Liv og sprudler Sødme;
Dem ingen Astronom betragter nøie,
Men vel min Drengs det brune Øie.
De dækkes stundom af en Sky,
Snart heelt, snart halvt - men den maa fly.
For Storme har de intet Rum,
Skjøndt bølgende som Havets Skum.
Lynglimt man øiner ikke der -
Kun af mit Kys et Rosenskjær.
Ei Stjerner har de for en natlig Vanker,
Men vel et Hjerte indenfor, som banker,
Og som, naar Alt er Mulm, veileder
Den tro og elskende Tilbeder.
</body>
</poem>

<!-- TODO: Der var en Tid, jeg troede ei paa Gud, p. 24 -->

<poem id="aarestrup1825-37a12">
<head>
   <title>Enthusiasme</title>
   <firstline>O jeg ændser ei mit Danmarks</firstline>
   <quality>korrektur1,kilde</quality>
   <source pages="24-25"/>
</head>
<body>
O jeg ændser ei mit Danmarks
Flade Former, plumpe Grønhed -
Hvor du vandrer om, Veninde
Er et Ginistan af Skjønhed.

Hvad er Alpesneens Hvidhed
Fuld af Sænkninger og Kupler
Mod Din Arms, din Skulders Runding
For en henrykt, eensom Grubler!

I din Haarvæxt hvilken Fylde!
Tal mig ei om Skovens Ranker!
Ved at løse disse Knuder
Føl hvordan mit Hjerte banker!

Paa din Læbe hvilken Rødme!
Hvilke Roser! - Hvo der saae dem,
Om en Afgrund end sig aabned,
Vover Livet for at naae dem.
</body>
</poem>

<!-- TODO: Lokkerne, p. 25-26 -->
<!-- TODO: En deilig Aften! Stille, sølvklart Vandet! p. 26 -->

<poem id="aarestrup1825-37a11">
<head>
   <title>Tag dette Kys, og tusind til, du Søde</title>
   <firstline>Tag dette Kys, og tusind til, du Søde</firstline>
   <quality>korrektur1,kilde</quality>
   <keywords>sonnet</keywords>
   <source pages="27"/>
</head>
<body>
Tag dette Kys, og tusind til, du Søde,
Lad Øiet tale frit, Amor indskrænker
Kun Stemmens plumpe Sprog; og i hans Lænker
Er Kys, Omfavnelser ei nogen Brøde.

Jo tiere sig vore Læber møde,
Jo meer beruust paa ingenting jeg tænker.
Min Prosa jeg til Cancelliet skjænker
Og saa kan Riim og Vers elskværdigst gløde.

Vel føler jeg, for Elskovsild tilfulde
Er Formen, skal den være reen og plastisk
Kun den, som dine Arme aabner, Hulde

Men for min Tænksomhed et Net jeg fletter
For mine Viisdomsuk, et ret elastisk,
Og dog et smukt og snevert, i Sonetter.
</body>
</poem>

<!-- TODO: Hvad disse Haandtryk, disse Blik betyde? p. 27-28 -->
<!-- TODO: Paa hine Stene stod hun, p. 28 -->
<!-- TODO: Forgjæves! p. 29-30 -->
<!-- TODO: Hendes Lokker, p. 30-32 -->
<!-- TODO: Landet drog jeg vide om, p. 32-33 -->
<!-- TODO: Den Kloge og den Gale, p. 33-35 -->

<poem id="aarestrup2004092501">
<head>
   <title>Tidlig Skilsmisse</title>
   <firstline>Det var den aarle Morgen</firstline>
   <notes>
       <note type="credits">Indtastet af Estrid Bjerregård.<!-- efter Emil Aarestrup: <i>Udvalgte Digte</i>, pp. 185-188, Danske Klassikere, DDSL/Borgen, 1998.--></note>
   </notes>
   <quality>korrektur1,korrektur2,kilde,side</quality>
   <source pages="35-39"/>
</head>
<body>
Det var den aarle Morgen.
I Teltet stod Dragonen
Og vikled Purpurskjærfet
Om Livet paa Baronen.

Og rakte ham hans Pallask,
Hans Hjelm med Hestehalen,
Saa blank, som var den nylig
Hentet i Vaabensalen.

Og førte frem hans Ganger,
Den lysebrune, høie,
Der vendte mod sin Herre
Det melankolske Øie.

Og i de brede Hylstre,
De guldbrodeerte, satte
Hans sorte Rytternæver
Pistolerne, skarpladte.

Og langsomt steg i Sadlen
Den adelige Fændrik,
Og sagde til Dragonen
Med sagte stemme: Hendrik!

Ifald jeg ikke kommer
Igjen - som nok kan være -
Besørg mig disse Breve,
Og siig, det gjaldt min Ære.

Han gav sin Hest af Sporen,
Ildgnister fløj fra Hoven;
De sorte Krager svang sig
Med Skrig op over Skoven.

---

Der faldt et Skud langtborte -
Og et endnu - ei flere;
Men paa den lyse Hvelving 
Steg Solen meer og mere.

---

Det blev den mørke Aften.
Fra Slottet ned i Dalen
De høie Vindver straalte
Og kasted Lys fra Salen.

Orchestret lød. Mundskjænken
Igjennem gyldne Haller
Med Purpurviin sig trængte
I funklende Krystaller.

Den unge Frøken, yndig,
Skjøn som en Bajadere,
Slap pludselig i Dandsen
Sin sorte Cavaliere.

Hun lyttede, hun hørte -
Hun hørte det alene -
En sagte Lyd langtborte,
Et Trav paa Broens Stene.

Hvor steg og sank de runde,
De liliehvide Skuldre -
Hun hørte ei Trompeten,
Ei Paukens Hvirvler buldre -

Hun kikkede fra Ruden
Ud i det natlig Dunkle -
Hun saae i Slottets Gjenskin
En Hjelm, et Kyrads funkle.

I hendes Løb paa Trappen
Guldkammen fløi af Haaret,
Den hele Blomsterfletning,
Hun nylig havde baaret.

Det var ei ham, hun vented.
Med Sorgens Budskab skrevet
I sine mørke Miner
Dragonen bragte Brevet. 

Hun rev det fra hinanden -
Hun svimled - faldt som knuset -
Man finder intet Marmor
Deiligere strakt i Gruset.

---

Det er den aarle Morgen.
Det røde Skjær af Solen
Farver den gamle Frøken,
Som slumrer i Lænestolen.

Ferskentræerne blomstre
Og Mandlerne i Haven;
Men hendes Hud er falmet
Som Alabast paa Graven.

Der staaer et Liigvers skrevet
I Furerne paa Panden,
Og sine blege Hænder
Hun folder i hinanden.

Medynksom Kakaduen
Sit gule Hoved bukker,
Betragter sin Veninde
Med store Blik og sukker.

Paa Sovekamrets Damask
Et Malerie sig strækker,
Og Blomsterurnen yndigt
Mod det sit Indhold rækker.

Der ses han, som han leved,
I ridderlige Fore.
Med Purpurskjærf om Livet,
Med Hjelmbusk og med Spore.

Med Panden, tung og sænket,
I mørke Lokkers Skygge.
Med Læberne, som kløftes 
Af Ungdom og af Lykke.

Men med en Smertes Alvor
I sine Blik, som vidste
De selv forud, hvor tidligt,
Hvor snart de skulle briste.
</body>
</poem>

<poem id="aarestrup2002022011">
<head>
   <title>Jeg vilde mig udride</title>
   <firstline>Jeg vilde mig udride</firstline>
   <notes>
       <note>Oversættelse af Ambrosius Mezger: »Spazieren wollt ich reiten«.</note>
       <!-- Digtet findes under "Oversættelser" i Samlede Værker, 1923. Winther og Liebenberg har nok overset at dette var en oversættelse og ikke placeret det under oversættelser. -->
   </notes>
   <quality>korrektur1,kilde</quality>
   <source pages="39-40"/>
</head>
<body>
Jeg vilde mig udride
Alt for min Kjærestes Dør;
Hun saae mig alt saa vide,
Under den grønne Lide,
Slog i sin Haand: see der!
Der kommer min Hjertenskjær!
Trav, Ganger, trav!

Jeg sporede min Abildgraa,
Jeg lod til hende staae;
Jeg hilste, som jeg burde,
Jeg talte, som jeg turde:
Min Skat, mit søde Liv!
Hvad har I for Tidsfordriv?
Trav, Ganger, trav!

Fra Hesten sprang jeg ned,
Og bandt den ved et Led.
Jeg tog min Glut om Livet,
Lang Tid var os ei givet,
Kaalhaven var saa varm,
Der gik vi Arm i Arm;
Trav, Ganger, trav!

Bag Hyld og broget Bønne
I Græsset sad vi godt,
Og sang de gamle, kjønne
Maiviser i det Grønne,
Til Øiet blev os vaadt
Over onde Tungers Spot -
Trav, Ganger, trav!
</body>
</poem>

<!-- TODO: Drømmeverdnen, p. 40 -->
<!-- TODO: Liigklokkerne, p. 41-42 -->
<!-- TODO: Taarerne, p. 42-43 -->
<!-- TODO: Frøerne, p. 44 -->
<!-- TODO: Morgen-Situation, p. 45 -->
<!-- TODO: De legende Børn, p. 46 -->

<poem id="aarestrup1825-37a5">
<head>
   <title>Jeg havde faaet Brev fra dig, Nanette</title>
   <firstline>Jeg havde faaet Brev fra dig, Nanette</firstline>
   <quality>korrektur1,kilde</quality>
   <keywords>sonnet</keywords>
   <source pages="47"/>
</head>
<body>
Jeg havde faaet Brev fra dig, Nanette.
Jeg var, begriber du, i Himmerige.
I næste Uge - du Guddommelige! -
O min Henrykkelse, den kan du gjætte!

Den samme Dag - en smidig, svai Brunette,
En Edens Slange, fristede med slige
Forføreriske, altfor tydelige -
Hvordan skal jeg forklare dig det Rette?

Var det den sagte Vuggen af Karathen?
Laae det i Maanen? eller i Cometen? -
Var det Contourerne af Silkekjolen?

En Sympathi - thi hun var polsk - med Polen?
Alt gik i eet - du - hun - min Troskab - Himmel!
Hvor kan man være svag og hjertesvimmel.
</body>
</poem>

<!-- TODO: O søde Kone! p. 47-48 -->
<!-- TODO: Min Elskte! Orglet toner, p. 48-49 -->
<!-- TODO: Balvise, p. 49-52 -->
<!-- TODO: Skaaler ved et Barselgilde, p. 52-54 -->
<!-- TODO: Lolland til Frederik den Sjette, p. 54-55 -->
<!-- TODO: Oehlenschläger, p. 55 -->

<poem id="aarestrupudata0">
<head>
   <title>Ewald, Oehlenschläger, Baggesen, Grundtvig</title>
   <firstline>Paa Sengen skrev du det, med Taarer tunge</firstline>
   <quality>korrektur1</quality>
   <source pages="55-56"/>
</head>
<body>
EWALD.
Paa Sengen skrev du det, med Taarer tunge,
Men Poesien greb dit Digt, og sagde:
Det er det bedste af den danske Tunge.

OEHLENSCHLÄGER.
Fra den Tid Skjalde sang til Slagets Torden,
Blev intet Drapa reist om Heltemodet
Meer gjenlydvækkende end dit i Norden.

BAGGESEN.
Du lyrisk smidige! du giftig stærke
Du Rimets musikalske Klapperslange,
Hvem skulde ei din Trylleskjønhed mærke?

GRUNDTVIG.
Jeg kan ei skjære Runerne saa hvasse,
At de paa dig, som du det vel fortjener,
Og paa din store Bautasteen kan passe.

Og alle I, som senere har sjunget
Saavidt som Danmark høines rundt og tunget
I er af hines Qvad kun Efterrunget.
</body>
</poem>

<poem id="aarestrup2001050302">
<head>
   <title>Resignation</title>
   <firstline>Hvad skal den grønne Kuppels</firstline>
   <notes>
      <note type="credits">Bidrag fra Brian Bentsen.</note>
   </notes>
   <quality>korrektur1,kilde</quality>
   <source pages="56-57"/>
</head>
<body>
Hvad skal den grønne Kuppels,
De gyldne Straahalms Vippen?
Og disse tusind Fugles
Evindelige Pippen?

Og denne Himmelrunddeels
Noksombekjendte Flamme?
Og dette Stjernemynster -
Igaar, idag det samme?

Og disse Skyer, som drive,
Og disse Gjæs, som sværme,
Og denne Glut, som syer
Saa flittigt paa sit Ærme -

Og denne Dreng, som læser
I Sengen, næppe vaagen,
Og sluger lærelysten
Alt Sort paa Hvidt i Bogen -

Drøvtyggeriet over
Hvad Mennesker har øvet,
Hvad de fra Arilds Tider
Har myrdet og har røvet -

Og hvilke gale Tanker
I gammel Skrift kan søges,
Og hvordan de, om muligt,
Med nye kan forøges -

Hvad skal det Alt tilhobe?
Hvad <i>vil</i> de Dyr, som raabe
Fra Græsningen mod Himlen?
Og Sjælene, som haabe?

Gud veed det. Jeg har grublet
I sin Tid nok derover.
Nu lægger jeg mig heller
I Skyggen hen og sover.
</body>
</poem>

<!-- TODO: En polsk Moder, p. 58-61 -->
<!-- TODO: Besværgelsen, p. 61-63 -->
<!-- TODO: De søblaae Blik, p. 64 -->
<!-- TODO: Huldskab og Troskab, p. 65 -->

<poem id="aarestrup1825-37a6">
<head>
   <title>Sommerfugle jeg elsker at fange et eneste Misgreb</title>
   <firstline>Sommerfugle jeg elsker at fange et eneste Misgreb</firstline>
   <quality>korrektur1,kilde</quality>
   <source pages="66"/>
</head>
<body>
Sommerfugle jeg elsker at fange et eneste Misgreb
Og det flygtige Støvs glimrende Farver forgaaer.
Slanger jeg elsker at gribe, tæmme, og vikle om Armen
Et uændset Minut - Giften og Døden er viss.
Elskovs Hemmeligheder, de sødeste, elsker jeg gjemme
Blot et Ord, blot et Blik, saa er det Hele forspildt.
</body>
</poem>

<poem id="aarestrup1825-37a7">
<head>
   <title>Fortvivlelse</title>
   <firstline>Du er Gudinden som hun svæver</firstline>
   <quality>korrektur1,kilde</quality>
   <source pages="66-67"/>
</head>
<body>
Du er Gudinden som hun svæver
I sine gyldne Himles Ly,
Hvem Cherubimer og Serapher
Paa Hænder bære i en Sky.

Jeg er den sorte, faldne Dæmon,
Fra Lysets Engle-Hjem forstødt,
Fordømt til Qvalerne i Dybet,
Hvor Baalet brænder evigrødt.

Min Latter skingrer over dette
Modsætningens uhyre Gab: -
Kan du engang iføres Kjødet
Og jeg en dydig Egenskab?

Jeg vælter mig i mine Flammer,
Og har det - saavidt - ganske godt
Jeg har endnu min gamle Latter
Min Djævlefrækhed, og min Spot.
</body>
</poem>

<poem id="aarestrup2006022801">
<head>
   <title>Paa Maskeraden</title>
   <firstline>Ved alle Tisler, alle sorte Slanger!</firstline>
   <quality>korrektur1,kilde</quality>
   <notes>
      <note type="credits">Bidrag fra Klaus R. Frederiksen.<!-- Efter <i>Samlede Skrifter</i>, Bd. 2, udgivet af Hans Brix og Palle Raunkjær, DSL og C.A. Reitzel, Kbh., 1922-23, pp. 95-96. --></note>
   </notes>
   <source pages="67"/>
</head>
<body>
Ved alle Tisler, alle sorte Slanger!
Jeg elsker dig, skjøndt du er grim og styg;
Det Ideal, min barske Sjæl forlanger,
Er i din Pukkel og din skjæve Ryg.

Jeg er en Røver, vild af Bakkenbarter;
Paa min Pistol er Hanen altid spændt;
Knipskhed og Dyd er mine Contraparter.
Og med et Smuthul er vi begge tjent.

Ved alle Tudser, alle Skovens Knaster!
Jeg elsker Vorten paa din Næsetip,
Jeg elsker Øiet med det sorte Plaster,
Og giver ei paa Knokkelhaanden Slip.

Før mig derind, hvor dine Potter koge,
Hvor Marrekatten slikker paa sin Klo!
Ved alle Edderkoppe, alle Snoge!
Som i et lille Helved skal vi boe.

Ei for din Negl, din Tøffelhæl, jeg gruer,
Og ikke for din Tunges hede Gift -
Jeg vil derind, hvor Lampen blaalig luer
At tyde dine Rynkers Runeskrift!

Der vil jeg i din Grimhed mig forgabe
Som sund Fornuft i det Urimelige
Og der det lange Hexekys vil skabe
Mig Evigheden i det Timelige.
</body>
</poem>

<!-- Fangen og Fangevogteren, p. 68 -->       

<poem id="aarestrup1825-37a9">
<head>
   <title>Der er en Sjæl i denne Albu</title>
   <firstline>Der er en Sjæl i denne Albu</firstline>
   <quality>korrektur1,kilde</quality>
   <source pages="68-69"/>
</head>
<body>
Der er en Sjæl i denne Albu
Gudindekraft i dette Knæ
Selv Trykket af din lille Finger
Kan skabe Digtere af Fæ

Kort sagt, der er i dine Lemmers
Bevægelige Harmonie
I hver din Stilling er en Verden
Af Billedkunst og Poesie

Men ogsaa som paa Billedstøtten
Og paa et yndigt Maleri
Er Læberne bestandig stumme -
O gjør dem dog lidt mere frie.

Der kunde komme fra Din Læbe
Et Ord, et Ja - En Vellyd blot
Der overgaaer alt hvad i Verden
Poeter kalde skjønt og godt.
</body>
</poem>

<!-- TODO: Det var den høie, hede Dag, p. 69 -->

<poem id="aarestrup3x200203286">
<head>
   <title>Tilstaaelsen</title>
   <firstline>Donna Maja, Donna Maja!</firstline>
   <quality>korrektur1,korrektur2</quality>
   <source pages="72-75"/>
</head>
<body>
Donna Maja, Donna Maja!
Ak, vel maa jeg gaae i Drømme;
Frist mig ei, at aabenbare,
Hvad der dufter helst i Mørke.

- Don Bermudes, Don Bermudes!
Ræk mig Noderne - Guitarren!
Don Exechiel ben Ascher
Grubler, seer I, ved sit Skakbræt.

Ræk mig Oleanderblomsten!
Læg mig Puden under Foden -
O, det er en Fee, som kogled
Eders Væsen om paa Jagten?

- Donna Maja, Donna Maja,
I er hvid, men kold som Maanen,
Naar den lyser paa Altanen
Mine Taarer med sit Sølvlys.

Ak, den Fee, som har betvunget
Mig med stærke Talismaner -
Reentudsagt - er her i Salen,
Ganske nær os, lige for mig.

- Don Bermudes, Don Bermudes!
O, saa er det Poppegøien,
Som her sidder paa min Skulder
Og betragter jer forelsket.

O, saa er det dig, Gulnare,
Med din grønne Hals, dit Ildblik,
Som har øvet Hexekonster
Og fortryllet denne Herre.

- Donna Maja, Donna Maja
Nei, en anden, mere grusom
Tryllemagt har mig bedaaret -
Vil I drage Handsken af Jer?

Ak, I har en Haand som Skummet
Af Guadianas Kilder!
Her, hvor Tommelfingrens Bue
Skiller sig fra Pegefingren -

Seer I denne fine Bøining?
Denne bløde, svage Grube?
Og i den en Plet? en lille,
Rund og dæmrende i Huden?

Som en Sivblomst i Fontainen;
Som en Sky i Maanens Klarhed;
Som paa Lammets hvide Ryguld
En nedfalden brun Castanie.

Som den lille Væges Skygge
Mørk i Alabasterlampen;
Som en Sommerfugl, forvildet
Til din Snee, Sierra Nevada!

Donna Maja, Donna Maja!
Denne magisk dunkle Runding
Trak mig ind i Tryllekredsen,
Hvor jeg svimler ør og drukken.

O, hvad nytter det, jeg fødtes
I October, for hvis Fødsler
Spaniens Vise fandt et Varsel
I Opalen og Beryllen!

Alle gamle Varsler svigte!
Thi Opalen og Beryllen,
Veed I, Donna Maja, love
Trøst i Sorg, i Qvaler Lykke.

- Don Bermudes, Don Bermudes!
Kys da Pletten, som I elsker;
Men fortæl mig, siig, hvorlænge
Varer en saa sværmersk Elskov?

- Donna Maja, Donna Maja!
O, mit Hjerte slaaes i Stykker -
Jorden under mig bevæges -
Jeg maa samle mine Tanker.

Ved min Stammefaders Turban,
Maurerfyrstens, ben Abdallas!
Ved min Faders Kobberhandske,
Don Ramiro de Navarras!

Ved min Ammes, Donna Sanchas,
Melkehvide, runde Arme!
Ved min Moders, Donna Elviras,
Lange, ravnesorte Lokker!

Ved de himmelblaae Turkiser
Paa San Jagos Sølverfingre -
Donna Maja, Donna Maja -
Evig er min Elskov, evig!
</body>
</poem>

<!-- TODO: Ved Madonnabilledet, p. 75-76 -->
<!-- TODO: Venskabstrøst, p. 76 -->
<!-- TODO: Trusel, p. 77 -->
<!-- TODO: Jeg er ulykkelig, naar Dagen hælder, p. 77-78 -->
<!-- TODO: Til Frøken W. p. 78-79 -->

<poem id="aarestrup1999032909">
<head>
   <title>Sølvbryllupsvise</title>
   <subtitle>
      <line>den 7de November 1854.</line>
      <line>Mel: Fader Movitz, Bror.</line>
   </subtitle>
   <firstline>Hvad er Kjærligheds Vaar</firstline>
   <notes>
      <note>Melodi som i Bellmanns <xref poem="bellman2001061367"/>.</note>
   </notes>
   <quality>korrektur1,kilde</quality>
   <keywords>lejlighedsdigtning</keywords>
   <source pages="80-81"/>
</head>
<body>
Hvad er Kjærligheds Vaar,
Som saa hurtig forgaaer,
Vel andet end en blændende Drøm?
End en Dag i April,
Fuld af glødende Smiil,
Men fulgt af Regnens Strøm? -
  Alting sig tegnede
    Saa smukt,
  Og sikkert vi regnede
    Paa Frugt -
Men da Drømmen forsvandt
Siig os, hvad vi fandt?
Knap Mindet - ikke sandt?

Nei, nu er Du for slem;
Sagtens gives der dem,
For hvilke Elskovs Sol ei oprandt;
Som ei saae nogen Frugt,
Skjøndt det tegnede smukt,
For hvem det Hele svandt -
  Altid det gaaer dog ei
    Saa slemt;
  O Elskov, din Vaar vi ei
    Har glemt!
Dens Erindring er Lyst,
Og i Alles Bryst
Udbreder den sin Trøst.

Dog en Dag som i Dag
Taler Kjærligheds Sag,
O Held os, med den stærkeste Røst;
Denne Fest for en Vaar,
Som ei svandt, men bestaaer
Ved Siden af sin Høst,
  Amor, den ilende,
    Blev tro;
  Her slog han sig smilende
    Til Ro;
Ingen Vinge faldt af;
Man ei Baand ham gav,
Men Huset holdt han af.

Derfor Slægtning og Ven
Derfor Datter og Søn,
En Skaal for Brudeparret, de to,
Der i femogtyve Aar,
Der i Høst som i Vaar,
Var enige og troe!
  Rosen, de dannede
    Til Krands,
  Med Sølvet kun blandede
    Sin Glands -
O vær, Himmel, dem huld,
Og er Tiden fuld,
Bland Roserne med Guld!
</body>
</poem>

<!-- TODO: Eensomheden, p. 82 -->

<poem id="aarestrup1838-56a2">
<head>
   <title>Tilegnelse</title>
   <firstline>Her seer Du nogle Digte</firstline>
   <quality>korrektur1,kilde</quality>
   <source pages="83"/>
</head>
<body>
Her seer Du nogle Digte
Et yndigt Allehaande;
Men det er dine Læber
I mine Vers, som aande.

Jeg dirrer kun som Strengen,
Der af din Finger røres;
Jeg er det fjerne Eccho,
Som af din Stemme høres.

Det Stilhedsdyb, i hvilket
Dit mindste Suk gjenlyder,
Det Speil, hvori dit Aasyn
Sin skjønne Straale bryder.

Du er det fine Øre,
Hvorom sig Lokken kruser,
Og jeg den hule Concha,
Som koger og som suser

Som trods sin indre Tomhed
Harmonisk lader høre
En Brummen og en Syngen -
Men kun, kun <w>ved Dit Øre</w>!
</body>
</poem>

<!-- TODO: Den frimodige Ven, p. 84-85 -->

<poem id="aarestrup3x2002032819">
<head>
   <title>Bebreidelsen</title>
   <firstline>Du klager over, at jeg taler</firstline>
   <quality>korrektur1,korrektur2</quality>
   <source pages="86"/>
</head>
<body>
Du klager over, at jeg taler
   Prosaiske og kolde Ord,
At i mit Blik og paa min Pande
   Af Sværmeri er intet Spor.

At Livsforsikkringens Tabeller
   Opfylde Hjertets hele Rum -
At jeg seer ud som en Professor,
   Fortredelig, studeert og dum.

Ja, du har Ret. Men hvis er Skylden?
   O, at bebreide mig, er haardt!
Som Maanen trækker Havets Bølge,
   Har <w>du</w> mig trukket Sjælen bort.

Var jeg ei karsk? Var paa min Læbe
   Ei Poesiens friske Duft,
Før dine Øines hede Straale
   Udbrændte mig al sund Fornuft?

Nu er jeg Embedsmand og Ridder,
   En fredelig, frugtbar Vulkan -
Et lyrisk Udbrud kaster hermed
   Mit sidste Digts Ildtulipan!
</body>
</poem>

<!-- TODO: Til Maanen, p. 87-88 -->

<poem id="aarestrup3x2002032818">
<head>
   <title>Den Sovende</title>
   <firstline>Lad mig dække dine spæde</firstline>
   <quality>korrektur1,korrektur2</quality>
   <source pages="88-89"/>
</head>
<body>
Lad mig dække dine spæde
Fødder, mens du sover, Hulde,
Som en vaersom Gartner dækker
Sydens kjælne Blomst for Kulde!

Lad mig lægge dine Arme,
Ubevidste at de trykke,
Om min Hals, som en Guirlande,
Som et pragtfuldt Ordenssmykke!

Lad mig sovende dig holde
Paa mit Knæ - hver Puls, som banker,
Hvert et Hjerteslag, mig bringer
Blide Følelser og Tanker!

Lad mig Hovedet, som drømmer,
Vaersomt paa min Skulder bære;
Hver en Bugt af dine Lokker
Er for mig en Skjønhedslære!

Som et Landskab venter Solens
Opgang i de varme Nætter,
Vil jeg vogte paa dit Aasyn,
Til dit Øielaag sig letter.

Til dit vaagne Blik mig smiler
I sin Mildhed tusind Glæder;
Til din Røst med Vellyd fylder
Disse tause, døde Steder.
</body>
</poem>

<poem id="aarestrup1999030301">
<head>
   <title>Fremtiden</title>
   <firstline>Alting bagvendt og forkludret!</firstline>
   <quality>korrektur1,kilde</quality>
   <source pages="89-90"/>
</head>
<body>
I
Alting bagvendt og forkludret!
Plumpe Masser, ingen Sjæle!
Himlen graa og Jorden muddret,
Mere tydsk, end dansk vort Mæle!

II
Usle Stæder, øde Havne,
Ingen Træer meer i Skoven,
Aadsel kun for Krigens Ravne
Ligger Danmarks Ø i Voven.

III
Ha - til Trods for hiint og dette -
Her - jeg føler Panden gløde -
Her jeg fødtes; her de rette
Hjemmets Toner klang saa søde!

IV
Her - om ogsaa Alting knækker
Om end Alt er nærved Bunden -
Her - en indre Vished lægger
Mig det Spaadomsord i Munden -

V
Her skal vore Børn sig tumle
Stolt, fordi de her har hjemme;
Her - lad kun Forsagthed mumle -
Hæve frie den frie Stemme.

VI
Her, naar vore Been er gjemte
Under Høien, for at smuldre,
Skal paany de hartad glemte
Frihedsmelodier buldre -

VII
Byerne sig modigt tætte,
Landet smile, Søen skumme,
Og kun Herskesygens Jette,
Som en Ulv i Lænker, brumme.
</body>
</poem>

<poem id="aarestrup1999030303">
<head>
   <title>Drømmen</title>
   <firstline>Jeg drømte, at jeg saae dig staae</firstline>
   <quality>korrektur1,kilde</quality>
   <source pages="90-91"/>
</head>
<body>
I
Jeg drømte, at jeg saae dig staae
    I dunkle Telt,
Ved Nattens Lampe, hvor jeg laae,
    En mødig Helt.

II
Jeg drømte, at du saae dig om,
    Med frygtsomt Blik,
Og lyttede, om nogen kom,
    Om Nogen gik.

III
Jeg drømte, at du slog med Flid
    Din Kjortelbræm
Op over Armen, rund og hvid,
    Og sneg dig frem.

IV
Jeg drømte, at din høire Haand
    Et Glavind drog
Ud af det mørke Klædebon -
    Mit Hjerte slog!

V
Der stod du, rædselfuld og bleg,
    En rank Judith,
Og i min Strube følte jeg
    Det dybe Snit.

VI
Med Haanden knyttet i mit Haar,
    Bestænkt med Blod,
Du stirred paa det røde Saar,
    Med sælsomt Mod.

VII
Min Pande var saa hvid som Sne -
    Den kyssed du;
Min Mund, den var saa kold som Sne .
    Den kyssed du.
</body>
</poem>

<poem id="aarestrup1999030302">
<head>
   <title>Den første Bøn</title>
   <toctitle>Den første Bøn</toctitle>
   <indextitle>Den første Bøn</indextitle>
   <firstline>Ungersvendens Eed jeg kjender</firstline>
   <quality>korrektur1,kilde</quality>
   <source pages="91-92"/>
</head>
<body>
Ungersvendens Eed jeg kjender,
Blussende han sværger paa,
At hans hele Hjerte brænder,
At han kan vor Sjæl forstaae.
Vel! den høie Ild er skjøn;
O, men vi til Troskab trænge -
Derfor, hør min første Bøn:
Elsk mig lidt og elsk mig længe!

Naar den friske Blomstring svinder,
Haanden ryster mat og svag,
Naar de fordums runde Kinder
Rynkes mere Dag for Dag:
Hvad har Hjertet da til Løn?
Troskab, kun til dig vi trænge -
Derfor, hør min første Bøn:
Elsk mig lidt og elsk mig længe!

Og, naar til den lange Slummer
Øiet lukker sine Blik,
Naar den blege Mund forstummer,
Haanden giver sidste Tryk:
Kjærlighed, hvad er din Løn?
Evigt vi til Troskab trænge -
Derfor, hør min første Bøn:
Elsk mig lidt og elsk mig længe!
</body>
</poem>

<poem id="aarestrup1838-56a0">
<head>
   <title>Gaadeløsningen</title>
   <toctitle>Gaadeløsningen</toctitle>
   <indextitle>Gaadeløsningen</indextitle>
   <firstline>Dit drømmerige, tankefyldte</firstline>
   <quality>korrektur1,kilde</quality>
   <source pages="92-93"/>
</head>
<body>
Dit drømmerige, tankefyldte,
Besynderlige Blik - det leder,
Indseer du nok, til mangehaande
Henrivende Sandsynligheder.

Jeg sover ingen Nat; jeg tænker,
Jeg grubler paa, at kunde raade
Den ubekjendte Stjernetaages
Forunderlige Skrift og Gaade.

Som hine østerlandske Prindser,
Der nærmed sig den Grusom-Skjønne,
Vil jeg forsøge Gaadens Løsning;
Jeg veed, hvordan du kan belønne.

Skjøndt Faren er fast endnu større
End da man ikkun fordred Blodet
Thi naar man risikerer Hjertet
Hvad nytter det, man holder Ho'edet?
</body>
</poem>

<poem id="aarestrup2001061404">
<head>
   <title>Kjøbenhavnske Minder</title>
   <firstline>O I grønne Bastioner</firstline>
   <quality>korrektur1,kilde</quality>
   <source pages="93-96"/>
</head>
<body>
I
O I grønne Bastioner,
Hvor den unge Martsviol
Stod ved Siden af Kanoner
I den friske Morgensol!

II
Marmorkirke, taus og eensom,
Ufuldført, musgroet og huul,
I hvis Helgennische Drengen,
Halv med Gysen, leged Skjul!

III
Hallandsaas, hvor jeg med Hurra,
Royalistisk nok, sprang om,
Naar, med mange røde Fakler,
Kongen fra Comedie kom!

IV
Gammelholm, hvor jeg Bekjendtskab
Gjorde med den Bølgetop,
Paa hvis Ryg den danske Flaade
Ligger for at raadne op.

V
O I blanke Spiir og Taarne,
Hvor, høit over Gadens Støi,
Alle mine Ungdomsdrømme
Med de hvide Duer fløi!

VI
Snevre, steile Trappegange,
Med den danske Digtekonst
Under Taget, og forneden
Kjelderhalsens Pøbeldunst!

VII
O I matbelyste Hjørner,
Hvor min uerfarne Sjæl
Mangen Skjønhed under Kysen
Kikked ved en Lygtepæl!

VIII
O du gamle Kongens Have!
Med din Buegang saa bred,
Hvor, som Herkules med Løven,
Konsten med Naturen stred!

IX
Rundetaarn, hvorfra jeg skued
Byens Tage, Rødt og Graat -
Hvor kun Himlen var det Store,
Og alt Andet var saa smaat.

X
Pfenighausen, Pfenighausen!
Fra din Samling en Bandit
Koronato, brun og fidtet,
Gav min Sjæl romantisk Snit.

XI
O Charlottenborg med Salen
Gibsopfyldt og pittoresk!
Din Laokoon mig hvidsked
Førstegang et Par Ord Græsk!

XII
O Theatrets lyse Runddeel
Med din Loge smal og heed!
Femaarsbarn sad jeg deroppe,
Kjeded mig, og - spytted ned.

XIII
Hospitalets sorte Gitter!
Ha, en Stank af Dyvelsdræk!
Laasen klirrer, Hængslet skriger,
Bærebøren kommer - væk!

XIV
Og dog kan jeg ei løsrives -
Lindetræ med Bænken lav!
Hvor min Fader i det Grønne
Døende mig Haanden gav!

XV
Janitscharmusik ved Vagten!
Ak, som denne Amme her
Tysser paa sin Glut med Ranglen,
Støied du for Folket der!

XVI
Høresalens sorte Tavle!
Circler, Vinkler, Kragetær,
Naar jeg stirred, blev til lutter
Englehoeder - et især!

XVII
Kaffehuse og Aviser,
Politik og Snuustobak,
Til Avisen nu som dengang
Hørte Kage, hørte Snak

XVIII
Nørrefælled, hvor du ryster!
Sælgekoner staae for Skud
Stort i Holger Danskes Briller
Tog sig Kongens Livcorps ud

XIX
Prægtig steg min hvide Drage
Høit mod Blæsten stod den fast -
Gjødvad holder ikke bedre
Paa sit Blad, mod Vindens Kast.

XX
Mig betager Hjertets Veemod
Spot og Spøg forslaae kun lidt -
Gamle Minder, gamle Vunder
Springe op, og bløde tidt

XXI
Gjem du dette Blad, Veninde,
For Din Stambog blot bestemt -
Ak i Kjøbenhavn har Alle,
Alle Venner snart mig glemt.
</body>
</poem>

<poem id="aarestrup1999030305">
<head>
   <title>Gravrøsten</title>
   <firstline>Omfyget af Sneen</firstline>
   <quality>korrektur1,kilde</quality>
   <source pages="96-98"/>
</head>
<body>
I
Omfyget af Sneen,
Af Stormen ombuldret,
Besøgte hun Graven,
Hvor Elskeren smuldred.

II
Hun banked paa Høien:
,,O er du herinde,
Saa tal et Par Ord til
Din gamle Veninde!''

III
Da lød det fra Dybet
Som Regnen, der risler,
Som Sneen, der fyger,
Som Bladet, der hvidsler:

IV
,,Veninde, jeg hører
Din Stemme fraoven,
Hvor Stormene hyle
Om Bjerget og Skoven.

V
Aar har jeg nu blundet,
Nætter og Dage;
Af min unge Skabning
Er kun en Beenrad tilbage.

VI
Ei til Graad har jeg Øine,
Ei Mund til at smile,
Men jeg føler hernede
Den dybeste Hvile.

VII
En Stilhed, som Ingen
Deroppe erfarer,
En Ro, som Ingen
I Livet forklarer.

VIII
Gak hjem til din Celle,
Gak hjem til dit Huus;
Der høres ei meget
Til Suus og til Bruus.

IX
Tag Tenen i Haand
Baade Natten og Dagen,
Og spind til din Kiste
Det sølvhvide Lagen.

X
De fire smaa Planker
Om Liget saa koldt,
De kunne ei pyntes
For dyrt og for stolt.

XI
De Roser, du har
I dit Vindue, hent,
Og plant dem paa Graven -
Den har det fortjent!''

XII
Hun hørte ei mere,
Saa gjerne hun vilde,
Hun sank i en Drive,
Dødfrossen og stille.
</body>
</poem>

<poem id="aarestrup1999030306">
<head>
   <title>Den har du tabt, den Kjæde</title>
   <firstline>Den har du tabt, den Kjæde</firstline>
   <quality>korrektur1,kilde</quality>
   <source pages="98-99"/>
</head>
<body>
I
Den har du tabt, den Kjæde,
Den gyldne, smidiglange,
Der om din Hals sig snoede
Syvgange som en Slange?

II
Den har du tabt, den Kjæde,
Jeg kasted dig om Barmen,
Da førstegang, beseiret,
Du sank mig stum i Armen?

III
Den har du tabt, som skulde
Det faste Vidne være,
Betyde Evigheden
Og skjænke Troskabslære?

IV
Det Varsel er ei ilde!
Et Tegn, at man bør ændse
Det nøgne Virkelige -
Symbolet har sin Grændse

V
Ei meer den gyldne Bøile
Udhamret let af Ærtset
Skal sig om Halsen slynge -
Det har den selv forskjærtset

VI
Troløs er den mig vorden
De travle Dverges Lænke -
Nu maa jeg paa en anden -
Tak, gode Guder! - tænke!

VII
Af mine Arme sluttet
Det nye Halsbaand bringes
I hvilket - tidligt, silde -
Din hele Skjønhed tvinges -

VIII
Det Halsbaand vil dig følge -
Det veed jeg, til det Sidste -
Det kan du lukke, aabne -
Det kan du aldrig miste.
</body>
</poem>

<poem id="aarestrup3x200203288">
<head>
   <title>Bordsang</title>
   <subtitle>Mel. Druen voxer paa vor Klode</subtitle>
   <firstline>Kom, vi vil hinanden trøste</firstline>
   <quality>korrektur1,korrektur2</quality>
   <source pages="99-101"/>
</head>
<body>
Kom, vi vil hinanden trøste,
Sorg kun krydrer slet vor Mad;
Vinens Perler skal forlyste,
Druens Guld os gjøre glad;
Sangen øve frit sin Kunst!
Græmmelsen gaae op i Dunst!

Meget, veed vi vel, er sluddret,
Meget sagt med Ret og Skjel:
Hvordan Alting er forkluddret,
Alting sygt og Intet vel,
Kassen tom og Kraften lam,
Ussel hele Statens Kram.

Tyven riig, den Vise lurvet,
Høie Poster uden Valg,
Bonden feig, hans Plovhest skurvet,
Sværdet rustent i sin Balg,
Ingen Drift og ingen Fart,
Alting synkefærdigt snart!

Ei et Blad engang at dække
Statens nøgne Blussel med -
Dog, det kan os ei forskrække,
Allermindst paa dette Sted;
Vinen paa vor Dug i Dag
Minder om det danske Flag.

Det skal ingen Feighed plette -
Venner, Mod i Farens Stund!
Her vi følge Hjemmets rette
Toner gaae fra Mund til Mund;
Her, om end i Tvang og Baand,
Spore vi den danske Aand.

Her, hvor vi som Dreng har leget,
Vil vi stride Mandens Strid;
End er ikke Haabet veget,
Lysten ikke - giv blot Tid!
Her er nok, det vide vi,
Nok at tage Haanden i.

By ved By sig frit skal ordne,
Havne fyldes Flag ved Flag,
Og, naar Krigens Stemmer tordne,
Svares med det glatte Lag;
Ingen Nabo, ingen Mand
Haanligt see til Danmarks Strand!

Her - lad kun Forsagthed mumle -
Naar vort Støv er lagt til Ro,
Her skal vore Børn sig tumle
Frit, og her skal Glæden boe!
Venner, drik med bredfuldt Maal!
Haabet leve! Danmarks Skaal!
</body>
</poem>

<poem id="aarestrup2001061401">
<head>
   <title>Til O. Bang</title>
   <firstline>Mellem Lolliker tilhuse</firstline>
   <notes>
      <note>O. Bang er den ansete læge Oluf Lundt Bang (kaldet Ole Bang; 1788-1877), også virksom som skribent. Farfader til <a person="bang">Herman Bang</a>.</note>
   </notes>
   <quality>korrektur1,kilde</quality>
   <source pages="101-104"/>
</head>
<body>
I
Mellem Lolliker tilhuse,
Ubekjendt, en frygtsom Mø,
Var i mange Aar min Muse
Paa den fugtigkolde Ø.

II
I mit Kammer sluttet inde
Randt for hende Tiden hen -
Knap hun havde en Veninde,
Endnu mindre nogen Ven.

III
See, da blev hun utaalmodig,
Saae i Speilet sig: hvordan?
Ak, din Synd mod mig er blodig,
Utaknemmelige Mand!

IV
Er ei disse Lokker lange?
Denne Kløft i Hagen smuk?
Ikke mere som en Fange
Vil jeg høre dine Suk.

V
Jeg vil ud; det er paa Tiden -
Aabn mig Døren! - og hun gik -
Som bekjendt, ei længe siden
Er det, hun sin Frihed fik.

VI
Hvo beskriver nu min Spænding,
Mine Tvivl: hvordan det gaaer?
Hvad man siger? hvilken Vending
Hendes Flugt i Verden faaer?

VII
Sneen taarned sig paa Marken,
Modløs jeg i Hjemmet sad,
Noa liig, beklemt i Arken,
Da der bragtes mig et Blad -

VIII
Trøsteligt som Oliebladet -
Venlig Hilsen var deri;
Skriften saae jeg, perleradet,
Fuld af Riim og Poesie.

IX
Fra hvem anden kan vel disse
Linier komme, end fra <w>ham</w>?
See i Krogen! - Ja, tilvisse!
Det bekjendte Monogram!

X
Ham, jeg elsker! ham, jeg ærer!
Hvem Apollo, dobbelt god,
Gav mig til en dobbelt Lærer -
O, det styrkede mit Mod!

XI
Han, hvis faderlige Venskab
Jeg alt nød som Ungersvend,
Har med Musen gjort Bekjendtskab,
Og er ogsaa hendes Ven!

XII
Af sin egen Muse drevet,
I sin egen, muntre Stiil,
Har han letbegeistret skrevet,
Flyvende, med Hast og Iil -

XIII
Linier, saa yndigt vundne
Som den Krølle, Venus slaaer
Om sin Finger, og dog bundne
Som Apollos Pandehaar.

XIV
Lunefulde, alvorsfulde,
Lægende, af bedste Slags,
Men især fra vennehulde -
Derfor maa jeg svare strax.

XV
Svare som mit Hjerte byder,
Takke som jeg bedst formaaer,
Ihvor svagt det ogsaa lyder
Og hvor daarligt end det gaaer.

XVI
- Medens Bonde-Slæden tumler
Henad Veiens glatte Spor,
Paa en Sygereise, mumler
Jeg i Skjæget disse Ord: -

XVII
Alle skjønne Glæder samle
Sig om ham, der i mit Bryst
Vennehuld betvang de gamle
Tvivl og skabte uvant Lyst!

XVIII
Muserne, i Chor tilsammen,
Eros, ak, den sjeldne Gjæst,
Være hos ham, tænde Flammen
Til en evig Ungdomsfest!

XIX
Lad kun Sygeskaren ringe!
Lad kun Klagen sukkes frem!
Vise Raad vil Alle bringe,
Som fra Oldtidstemplet, hjem.

XX
Og naar tusind Krandse hænge,
Ofrede til Templets Gud,
Legende med Lyrens Strenge
Hvile Lægehaanden ud!
</body>
</poem>

<poem id="aarestruptrykteefter1837a0">
<head>
   <title>Thorvaldsens Hjemkomst</title>
   <firstline>Raab Hurra kun fra Øster og til Vester!</firstline>
   <notes>
      <note>Fire sonnetter som er trykt i <i>Kjøbenhavnsposten</i>, 11. Oktober 1838.  En senere rettet renskrift af disse fire samt een ekstra tilføjet sonnet findes som <xref poem="aarestrup1838-56a3"/> i <i>Utrykte digte</i> (1838-56).</note>
   </notes>
   <keywords>lejlighedsdigtning,rom,thorvaldsen,sonnet</keywords>
   <quality>korrektur1</quality>
   <source pages="104-107"/>
</head>
<body>
<nonum>OPFORDRING</nonum>

Raab Hurra kun fra Øster og til Vester!
Bring Fakkeltog, drik Skaaler over Skaaler!
Benaad ham kun med Titler og med Straaler,
Og byd til Bords ham med et tusind Gjæster -

Indret de prægtigste af alle Fester,
Gjør Alt, hvad Kongen og hvad Folket taaler -
Med Tankeblik den store Sværm han maaler:
Alt det er saare godt; dog Noget rester.

O kan du, danske Sommer, endnu funkle
Med nogle Nætter, varme, stjernedunkle,
Med nogle Dage, blomsterfyldte, klare -

Skjænk ham de deiligste, som Norden skabte!
Prøv at erstatte, hvad i Syd han tabte,
Og i det gamle Hjem ham at bevare!


<nonum>MUSEET</nonum>

Armod har ofte rakt sin Skjærv, at fremme
Pragtbygninger - ei spurgtes om den vilde -
Den bygning, vi vil bygge, er kun lille,
En Kube kun, et Skjønheds Honninggjemme.

Ræk da en hjelpsom Haand Enhver herhjemme!
Giv Eders Skjærv - og lad Jer ei forvilde -
I Alle, som i Hjertet føler stille
For Konstens ædle Sprog et dunkelt Nemme.

Det er ei blot til de studeerte Hjerner,
Eiheller blot til Mænd med Baand og Stjerner,
Skjønhedsgudinden kaster sine Blikke -

Almuens Barn, hvis Kræfter Ingen maalte,
Har hun af Sødmen, hendes Øie straalte,
Som oftest ladet allerdybest drikke.


<nonum>BEVIDNELSE</nonum>

Tro ei, at det er Kjøbenhavn alene,
Der jubler til den store Konstners Ære;
Vel kunde Landets Børn ei alle være
Tilstede just med Sang og Flag og Grene,

Ved hin Velkomstens prægtigskjønne Scene -
Det Vidne tør dog Musen dristig bære:
At samme Følelser vi Alle nære,
Og lige hjertelig det Alle mene.

Saavidt som Danmark grønnes under Lide,
Er ingen Sjæl, som ikke byder Gjæsten
Velkommen atter i det gamle Thule;

Ja, selv Philistren lægger taus tilside
Det Blad, der har beskrevet Folkefesten,
Og kan ei en Begeistringstaare skjule.


<nonum>DET EGENTLIGE</nonum>

Hvad var det Mærkeligste dog ved Sagen?
Hvad var det Frydeligste dog ved Klangen?
Det os mest Gribende ved Velkomstsangen,
Og det mest Straalende paa Høitidsdagen?

Det var - hvortil man snart igjen see Magen! -
Det Ideales Seier over Trangen,
Det Ædles sikkre Høide over Rangen,
Og en Forstummelse af Hverdagsklangen.

Det var ei nogen Jublen hen i Taaget,
Ei noget Skraal af sammenløbne Drenge,
Det Folkeraab, som lød og endnu lyder;

Det var det <w>Sande</w>, som vil ud med Sproget,
Det ubevidste  <w>Skjønne</w>, der, om længe,
Uændset holdt tilbage, dog tilsidst udbryder.
</body>
</poem>

<poem id="aarestrup2001061402">
<head>
   <title>Til Baronesse Rosenørn-Lehn paa hendes Fødselsdag</title>
   <firstline>Yndig er Ourebygaard i Sommerens blussende Skjønhed</firstline>
   <quality>korrektur1,kilde</quality>
   <keywords>heksameter</keywords>
   <source pages="107-108"/>
</head>
<body>
Yndig er Ourebygaard i Sommerens blussende Skjønhed
Med den glindsende Fjord, Marker og Skov ved sin Fod;
Fagert det hvide Slot sig hyller i kjølende Skygger
Som for Solen en Mø grønt i det flagrende Slør
Reisende komme at see de duftende Roser og Ranker
Gangenes ziirlige Bugt, Skjønheds og Roligheds Hjem
Alle beundre den Haand, der ordned den landlige Rigdom,
Og i Naturens Skjød sysled med lykkelig Konst
Skibene seile forbi den skovrige Kyst, og med Stolthed
Vaier det danske Flag: her er der hjemligt og godt -
Alle, hvadenten de kom i glimrende Vogne, fulgt af en Støvsky
Eller paa den vandrende Fod, støttet til Betlerens Stav -
Alle forlade dig, Ourebygaard, med Tak og med Glæde,
Ønskende Lykke og Held over dit gjæstfrie Tag -
Men ved Vintertid, naar Solen kaster tungsindigt
Enkelte Blik - som nu - over den knagende Iis,
Ingen Sommerfugl mere omflagrer de buskede Volde,
Skoven mangler sit Løv, Marken sit bølgende Ax -
Siig, hvad kalder idag den festlige Skare til Slottet?
Som var Naturen paany vaagnet til Blomstring og Liv?
Stille du smiler, og hvidsker i Øret den fremmede Spørger:
Viid, i mit Indre er, Sommer og Vinter, en Flor -
Ei blot, opklækket ved Ovnens Glød, af sydlige Væxter,
O, en langt sjeldnere Flor, fager og prægtig at see -
Men blandt hvad Yndigt og Bly du finder omhvælvet af Muren
Og af hvad Kraftigt og Stærkt Huset med Rette er stolt -
Festen gjelder idag kun een - men een fremfor alle -
Een, i hvis rene Sjæl, Blomstringen evig er ung
Borgens Frue, den ædle, hvis Sind er stille og ydmygt
Men i hvis skjulteste Vraa ikkun det Gode har Hjem
Er du en Ynder af Floras rige, afvexlende Grupper
Det som kan svare til dem finder du i hendes Sjæl
Andagtens Evighedsblomst har der sin frodige Jordbund
Blidhedens stille Grønt qvæger det fremmede Blik
Troskabslilien groer og spreder i Skyggen sin Vellugt,
Venskabs rankende Blomst, Ømheds Rose, de blaa
Gavmildhedens undseelige Blomster - Forglemmigeiskarer
Fylde hver lønlig Krog Øiet tør nærme sig til -
Men - alt formeget jeg talte - her hades den leflende Ordstrøm
Og selv Sandhedens Røst saarer, som Roes og som Bram.
Kom i den gjæstfri Sal! see Kredsens smilende Lykke
Og, har du glædet dit Syn, hæv da til Himlen din Bøn
At den vil skjærme og frede hvad den jo selv har opelsket
Og at den herlige Flor længe maa blomstre som nu!
</body>
</poem>

<poem id="aarestrup1838-56a6">
<head>
   <title>Til Kritikerne</title>
   <firstline>Om Aanden skulde flagre noget vildt</firstline>
   <quality>korrektur1,kilde</quality>
   <source pages="108-109"/>
</head>
<body>
Om Aanden skulde flagre noget vildt
I Digtekonstens muntre Tivoli,
Forskaan os for et simpelt Politi
Med Spanskrørs-Stok og Messing-Skilt.

Hold jer til det, som er og bliver slet,
Til det, der ei betyder noget Stort,
Til det, I selv bedst kunde have gjort,
Det kan I ordne, deri har I Ret

Men snak ei vidt og bredt i Gudens Lund
Om hvad i Konsten ei bør kaldes godt,
Thi vidste I, hvad der er vigtigt blot,
Saa vilde I beskedent holde Mund.

Er Musen eder ikke kjær - afsted!
Hun døer af Latter over eders Dom
At hun skal være knipsk og snerpet som
Den lille Tøs I gik til Præsten med!

Det Støv, som falder, hvor Apollo stred,
Det hører ei til det gemene Dynd
I feier væk - - thi Poesiens Synd -
Om den veed ikkun Guderne Besked.
</body>
</poem>

<!-- Prolog. p. 109-111 -->

<poem id="aarestrup2001061702">
<head>
   <title>Forskjønnelsen</title>
   <firstline>Der var mere i mit Hjerte</firstline>
   <quality>korrektur1,kilde</quality>
   <source pages="112-113"/>
</head>
<body>
I
Der var mere i mit Hjerte
End sædvanlig, kan jeg tro;
Ikke een blot var derinde -
Destoværre - der var to.

II
Der var altsaa egenligen
Blot lidt mere end der bør -
Som en Furie den Skjønne
Mødte mig og raabte: ,,Hør!

III
Med din Stok skrev du i Sandet -
See kun efter - Vil du see?
Endnu staaer det der i Gruset,
Dette krumme, dumme <i>C!</i>

IV
Dette Bogstav, som jeg hader!
Navnet paa en Bagatell!
Paa en spinkel Dukkeskabning
Sammensat af Puf og Spjæld!

V
I hvis Hoved alle Tanker
Ere, som min tomme Handske,
Parfumeerte, glatte, lækkre,
Uden Indhold - dertil franske.

VI
Og for denne Silkedronning
Skal jeg offres, skal jeg døe -
Ha, jeg styrter mig i Floden -
Tag mit Kys og mit Adieu!'' -

VII
O, hvor Vreden dog forskjønner!
Hendes Ansigt var som Snee,
Hvorpaa Ildebrandens Gjenskin
Er i Nattens Mulm at see.
</body>
</poem>

<poem id="aarestrup1838-56a5">
<head>
   <title>Kom, Gudsengel, stille Død</title>
   <firstline>Kom, Gudsengel, stille Død</firstline>
   <quality>korrektur1,kilde</quality>
   <source pages="113-114"/>
</head>
<body>
I
Kom, Gudsengel, stille Død,
Læg mig hen til Ro og Hvile
Læg mig i min Moders Skjød
Under Mos og Taarepile

II
Jeg er træt af Dagens Blaa,
Træt af Nattens Stjernetaage -
Tornekrandsen har jeg paa -
O jeg kan ei længer vaage -

III
Jeg har grublet mig saa sløv
Paa den svære Livets Gaade
Jeg er bleven ør og døv
Og kan intet mere raade

IV
Hjertet, som saa ungt og fast
Banked i sin Smerte
Med sin sidste Lykke brast
Koldt er nu mit Hjerte

V
Tag det bort, min mørke Ven!
Lad det Urnen fylde
Gravens Vugge - red mig den
Blødt du mig indhylle!

VI
Lad mig aande Gravens Duft!
See kun - Bægret har jeg drukket.
O for sidstegang lidt Luft!
Kun et Drag til Afskedssukket!
</body>
</poem>

<poem id="aarestrup2001050301">
<head>
   <title>Paamindelse</title>
   <firstline>Det Blaat, som kaldes Himmelblaat</firstline>
   <notes>
      <note>Skrevet 1835.</note>
      <note type="credits">Bidrag fra Brian Bentsen.</note>
   </notes>
   <quality>korrektur1,kilde</quality>
   <source pages="114"/>
</head>
<body>
Det Blaat, som kaldes Himmelblaat,
Den Jordklump, denne Haandfuld Vand,
Det Vrøvlerie af Uforstand,
Et Par Pedanter kalde ondt og godt -

O dette jammerlige Tidsfordriv!
Det kan du gabe paa? Saa smaat
Indsuger du en Drøm, man blot
Af Dumhed falder paa at kalde Liv?

O noget andet maa der være til!
Med Tænkningen fik jeg vel ikke Hul
Paa dette Forhæng, Ild i dette Kul -
Thi Tænkningen er selv et daarligt Spil -

O dersom Alexander leved nu
Han rakte mig sit Sværd - og jeg - Men see:
Der skrider Døden med sin Lee
Han veed at hugge Knuden rask itu! -
</body>
</poem>

<poem id="aarestrup1838-56a8">
<head>
   <title>Jeg var et Barn - mit Blod saa sagte løb</title>
   <firstline>Jeg var et Barn - mit Blod saa sagte løb</firstline>
   <quality>korrektur1,kilde</quality>
   <source pages="115"/>
</head>
<body>
Jeg var et Barn - mit Blod saa sagte løb,
Kun ringe var min Sorg og knap min Glæde,
Jeg var som Blomsterknuppen i sit Svøb,
Du aanded Ild og Flammer i den Spæde.

Da løb mit Blod med mere salig Fart -
Du lærte mig en høi, vellystig Glæde -
Det er for tidligt - o - det er for snart,
At du vil ogsaa lære mig at græde. -
</body>
</poem>

<poem id="aarestrup1838-56a10">
<head>
   <title>Jeg har seet den store Digter</title>
   <firstline>Jeg har seet den store Digter</firstline>
   <quality>korrektur1,kilde</quality>
   <source pages="115-116"/>
</head>
<body>
Jeg har seet den store Digter
Som du priste mig - den unge,
I hvis Mund, hvad Folket føler,
Lægges paa en sleben Tunge.

Jeg har hørt hans Stropher klinge
Fuld af Tact og efter Noder
Medens paa et: See til Høire!
Dreied sig et tusind Hoeder

Jeg har seet hans Fingre spille
Paa den diamantne Daase
Øret spidst, for at fornemme
Hvad bevaagne Læber vaase

Han har sagt mig smukke Sager
Og til Gjengjeld har jeg givet
Ham et Blik, saa kort, saa kjøligt,
Som han selv er fiin og stivet.

Jeg har speidet efter Aanden
I din Helts moderne Maske,
Men jeg finder den langt bedre
I en simpel Ho'dvandsflaske.
</body>
</poem>

<poem id="aarestrup1999032701">
<head>
   <title>Til Frøken Christine Rosenørn-Lehn</title>
   <subtitle>den 10de December 1840.</subtitle>
   <firstline>Spaniens Land gjenlyder ei længer af tonende Sange</firstline>
   <quality>korrektur1,kilde</quality>
   <keywords>heksameter,lejlighedsdigtning</keywords>
   <source pages="116-117"/>
</head>
<body>
Spaniens Land gjenlyder ei længer af tonende Sange,
Proclamationernes Hær fylder den travle Avis;
Dampmaskinerne brumme, hvor Ossian greb i sin Harpe,
Kulstof sværter den Sky, Aanderne leired sig paa;
Troubadouren er tabt, med Kjærlighedshoffet, i Frankrig,
Snigmordshelten i Kreds kaster sit Lod - og er stum.
Hvor den italiske Mø i Maaneskin sang Barcarolen,
Raaber en tydske Soldat tordnende sit: Wer da?
Selv den persiske Muse standsed i sin Fortælling,
For at studere med Skræk Russernes Diplomatie;
Og den arabiske Skjald, der drømmende drog paa Kamelen,
Famler efter sit Sværd, bander det engelske Krudt.
Hurtigpressen erstatter nu Nattergallyden i Schwaben,
Og af politiske Vers bugner hver tydsk Almanak.
Selv i Danmark, hvor sjelden lød den apolliske Lyre,
Og hvor det duftende Hø sparsomt begeistrer til Sang,
Hørtes i Aarets Løb kun hulkende Sørgecantater,
Pressens pressede Ord var kun om Presse og Tryk.
Hvor tør Poeten, naar ei han vil ynkes og haanes,
Under saa mislige Kaar, føre sit sværmerske Sprog?
Skattebevilling og Constitution er ei blandt hans Strenge,
Og de eneste dog, Mængden vil, han skal slaae.
Kun i den huuslige Kreds, hvor Skjønhed groer som Violen,
Nysudsprungen og bly - men med forfriskende Duft -;
Kun i det stille Hjem, hvor Uskylds yndige Gratie
Fostrer med venlig Haand Cyprias kurrende Fugl; -
Kun til den eensomme Øre, det barnligt lyttende Hjerte,
Tør han, en Høitidsdag, hvidske sin sagteste Klang.
Modtag da, i Din Sal, hvor Freden og Lykken har hjemme,
Fagre Veninde, mit Digts stille, lykønskende Ord!
</body>
</poem>

<poem id="aarestrup1999032702">
<head>
    <title>Til Baronesse Rosenørn-Lehn paa hendes Fødselsdag</title>
    <subtitle>Den 1ste Januar 1841</subtitle>
    <firstline>Nymaanen skinner over Søens Flade</firstline>
    <quality>korrektur1,kilde</quality>
    <keywords>lejlighedsdigtning</keywords>
    <source pages="117-119"/>
</head>
<body>
Nymaanen skinner over Søens Flade,
Og Sneen glimrer i den krumme Gade.
Jeg og min Muse har af Drømmens Blomster
Oprettet os vor lille Barricade;
Ved Sengen sad hun hele Vinternatten,
Og var min Trøst - en dansk Scheherazade.
Ved første Morgengry hun tændte Lampen
Og lagde mig paa Bordet hvide Blade.
,,Husk Dagens skjønne Fest! - hun hvidsked' til mig, -
Og lad nu perle smukt dit Digts Cascade!
Viid, Du kan styre Pegasus i Flugten,
Og vov et Ridt, min tro Asklepiade!
Det hele Indhold maa Du kunne gjette
Af mine Øines smægtende Lançade;
Ei nogen Skildring ud af Hverdagslivet,
Ei heller en barok Bambocciade;
Men vi vil synge lidt i muntre Toner,
Og som i unge Dage være glade,
Idet vi bringe Damen, som vi hylde,
Ved hendes Slots Balcon en Serenade.
Ourebygaard skal høre mine Rythmer;
Tag Pen i Haand, og slip din Chocolade!
Jeg er lidt stolt, naar Husets Herskab finder,
At dine Vers er ikke altfor fade;
Jeg gider nok imellemstunder gjøre
I al Undseelighed en Slags Parade
For Sønnerne og for den faure Datter,
Saavelsom for Mamsellen og Hr. Schade.
Tag Blomstervasen frem! held paa Papiret
Din hele Helligdom af Rosenblade!
Du kan ei finde noget Smukt og Ziirligt,
Og ingen lyrisk Følelses-Tirade,
Som ikke passer træffende paa hende,
Hvis Fest vi feire med en Sangroulade!''

Det var de sidste Ord, som Musen talte. -
En Vogn kom dundrende paa Byens Gade! -
De brune Heste dampede paa Ryggen,
Og var istand til simpel Gallopade,
Men deres Hov slog ingen Hippokrene! -
De rev mig ud af Musens Embrassade.
Og Kjøresvenden var ei græsk af Aasyn,
Men med den gamle lollandske Façade.
Han saae med Rolighed, hvordan jeg putted'
Ho'det i Reisehuens Retirade,
Og at jeg stak i Lommens mørke Afgrund
De næsten ubeskrevne blege Blade;
Han kjørte mig til Kalløs dunkle Hytter,
Og til en dagligdags Jeremiade. -
Modtag da ved en Fest, som vel fortjente
Den bedste Hymne af min Sang-Cicade,
Modtag, hvad jeg paa denne Tid kan bringe,
Med alle gode Ønskers Ambassade:
Paa Aarets første Dag, med Skaansel, Frue!
En fattig Digters ufuldførte Klade!
</body>
</poem>

<poem id="aarestrup3x2002032813">
<head>
   <title>Bordsang ved Biskop R. Møllers Jubelfest,</title>
   <subtitle>
      <line>Den 20de April 1841</line>
      <line></line>
      <line>Der er et Land, dets Sted er høit mod Norden.</line>
   </subtitle>
   <firstline>Nu griber Glasset, Venner, for at bringe</firstline>
   <notes>
      <note>Biskop Rasmus Møller, 1763-1842, fader til <a person="moellerpm">Poul Martin Møller</a> og stedfader til <a person="winter">Christian Winther</a>.</note>
   </notes>
   <source pages="119-121"/>
   <quality>korrektur1,korrektur2</quality>
</head>
<body>
Nu griber Glasset, Venner, for at bringe
Vor Jubelolding Festens muntre Skaal!
Han agter Jordens Glæder ikke ringe,
Skjøndt stundende til Himlens fjerne Maal.
Sin høie Lærer troligen han fulgte,
Med Barnets Sind han søgte Edens Kyst,
Og, med vor <w>Luther</w>, aldrig han fordulgte,
At Viin og Sang er en uskyldig Lyst.

Hvor paa den jydske Bakke Plovens Fure
For Sved og Arbeid yder sparsom Løn,
<w>Der</w> stod hans Vugge inden simple Mure,
<w>Der</w> gik i Vadmel Bondens lille Søn.
Men Drivten drog ham hen til Lærdoms Tempel,
Han leed og stred, og Seier vandt hans Aand -
O, han har lært os ved et skjønt Exempel,
At gode Kræfter bryde stærke Baand.

Vel randt hans Liv bag Hjemmets grønne Strande -
Til Romas Port ei kom han med sin Stav,
Og Palæstinas Bjerg og Jordans Vande
For Tankens Blik kun krandsed' Christi Grav.
Men Oldtidssproget i de fjerne Dale
Flød ham saa let som var det fædrelandsk,
Apostlens Ord og Romerheltens Tale
Gjengav hans Pen med Fynd og Kraft paa Dansk.

Nu i hans Oldingsalder sig oplader
Hver herlig Knop og Frugt paa Livets Træ:
En Børneflok omfavner ham som Fader,
Og Børnebørn sig slutte til hans Knæ.
O gamle Ven! i denne Kreds Du finder
Din svundne Blomstringstid igjen paa Jord;
Og ikke blot Din Ungdoms røde Kinder,
Men Aandens, Hjertets hele Foraarsflor.

Dog ei med Blodets Baand alene bindes
Til Dig den store Venneskare her;
Du var en Lærer, vi taknemlig mindes,
En Hyrde god for Mange fjern og nær;
Vi drak Begeistring af Din fromme Læbe,
Vi lytted til Dit rige Trøstensord,
Og i Din Vandels rene Spor at stræbe,
Var os et kjært, et værdigt Maal paa Jord.

Nu vi erkjendtlig Dig vor Hyldest bringe,
Halvhundred' Aar Du røgted' tro Dit Kald;
For Dig vil Festens Jubel gjerne klinge,
Thi Sandhed kun i Tonen lyde skal.
Saavidt Du kaldtes vennehuld at sprede
Den gode Sæd, der giver Livsens Frø,
Vil sig Din velfortjente Roes udbrede,
Og <w>Rasmus Møllers</w> ædle Navn ei døe!

Modtag da Jubelskaalen til din Ære,
Du Stiftets Bisp og Kirkens Tjener tro!
Lad denne Sang en Takkehymne være
I Dine stille Dages Aftenro.
Den Gud, hvis Hyrdestav Du trolig fører,
Vor tætte Kreds med Velbehag han seer,
Og han vort Hjertes varme Ønske hører,
At Hædersaar Dig skjænkes fleer og fleer.
</body>
</poem>

<poem id="aarestrup1999032703">
<head>
   <title>Confession</title>
   <firstline>Er Du en Christen? - spurgte du mig nylig</firstline>
   <quality>korrektur1,kilde</quality>
   <source pages="121-122"/>
</head>
<body>
Er Du en Christen? - spurgte du mig nylig -
Hvadeller en fortvivlet Hedning?
Snart til at troe det ene, snart det andet,
Gav mine Ord dig, Glut, Anledning.

Jeg tilstaaer dig, at det er længe siden,
Jeg tænkte paa en Sag, saa vigtig,
Og det er vanskeligt paa Øieblikket
At fatte Distinctionen rigtig

Dog eet: paa mine mange Synder troer jeg,
Og paa en Himmel - fast i Blinde!
Men jeg er sandselig, og kan min Lykke
Ei i Protestantismen finde.

Det Hellige maa mine Hænder røre,
Maa med det Jordiske sig blande,
Maa sig forvandle, under mine Bønner,
Til Guddomslegemet, det sande.

Saa kan jeg inderligen Een tilbede,
Som jeg har hos mig, i min Nærhed,
Hvis Hjerte banker som mit eget Hjerte,
Og som er fri for himmelsk Særhed.

Ja det er klart, jeg har den sande, rette
Fuldendte Tro, som skaffer Naade,
Som tvende saliggjør - som her i Verden
Kan kaldes den catholske, paa en Maade.

Det er min Tro; den har mig opretholdt
I mangen natlig Tvivlens Time,
Naar jeg omkring dit Landsted, Glut, spadseerte
Og turde ei paa Porten kime.
</body>
</poem>

<poem id="aarestrup1999032704">
<head>
   <title>Til Baronesse Rosenørn-Lehn paa hendes Fødselsdag</title>
   <subtitle>Den 1ste Januar 1842.</subtitle>
   <firstline>Italiens Sanger slaaer som Nattergalen</firstline>
   <quality>korrektur1,kilde</quality>
   <keywords>lejlighedsdigtning,thovaldsen,sonnet</keywords>
   <source pages="122-123"/>
</head>
<body>
Italiens Sanger slaaer som Nattergalen,
Henrevet af de musikalske Strømme,
Der bruse i Bellinis Tonedrømme,
Og Mængden lytter, aandeløs, i Salen.

Morgenbelysningen i Schweitzerdalen,
Naar Alpetinderne i Purpur svømme,
Begeistrer Maleren; Konstvenner drømme,
Og Publikum forbauses ved hans Malen.

Hvor store Kræfter sig til Maalet skynde
- Det Høies Standpunkt og det Ideales -
Kan Thorvaldsen sit Marmorværk begynde

Men, for at Digtets fine Blad kan males,
Behøves kun et Træk af Sjælens Ynde
Og af den Dyd, hvorom kun sjelden tales.
</body>
</poem>

<poem id="aarestrup2001061803">
<head>
   <title>Flugt</title>
   <firstline>Jeg har seet den store Verden!</firstline>
   <quality>korrektur1,kilde</quality>
   <source pages="123-124"/>
</head>
<body>
Jeg har seet den store Verden!
Sagde jeg ,,den store''? Himmel!
Jeg har seet den lille Verden,
Verdens allermindste Strimmel!

Hvor det Rige er det Store,
Hvor det Visne er det Grønne,
Hvor det Fine er det Gode,
Det Moderne kun det Skjønne.

Intet aabent - Alting lukket,
Intet opreist - Alting bukket,
Intet villigt - Alting trukket,
Intet Heelt, men Alting plukket!

Hvilken Tomhed hvilken Dødhed
I de brede Marmorsale.
Hvilken Mathed hvilken Flauhed
I den stive Søndagstale.

Lad mig flygte til dit Hjerte,
Ven! og der mit Hoved skjule!
Som en Eneboer flygter
Til sin Ørkens vilde Hule.
</body>
</poem>

<poem id="aarestrup2001061804">
<head>
   <title>Trøst</title>
   <firstline>Beilere paa alle Kanter!</firstline>
   <quality>korrektur1,kilde</quality>
   <source pages="124-125"/>
</head>
<body>
Beilere paa alle Kanter!
Strakte Hænder! Blik, som bede!
Blomsterurner, kjælne Breve -
Hvilket farligt Vilderede!

O hvormange Hensynsfagter,
O hvormegen Anstandslede,
Naar de ømme Suk og Bønner
Blive altfor frie og hede!

Og hvo vilde vel mig negte,
At det er en svær Bestilling
Treffe Valget paa en saadan
Herre-Industri-Udstilling

Tapperhed med Sværd ved Siden
Digtekonsten med sin Lire,
Lærdom med en vigtig Mine
Sværme Ven om din Zemire.

Men vær rolig! Ingen Fare
Har det med de friske Fyre
Har det selv med en Adonis -
Thi hun elsker sit Uhyre.
</body>
</poem>

<poem id="aarestrup1999032705">
<head>
   <title>Til Frøken Warenka Rosenkrantz</title>
   <subtitle>Den 21de October 1842.</subtitle>
   <firstline>Din Vugge gik ved Brum af Nordhavsrøsten</firstline>
   <quality>korrektur1,kilde</quality>
   <keywords>lejlighedsdigtning,sonnet</keywords>
   <source pages="125"/>
</head>
<body>
Din Vugge gik ved Brum af Nordhavsrøsten,
Paa Fjordens Bred, til Takt af Bølgeslaget,
Hvor over gule Bakker, ud mod Vraget,
Klitrosen kryber for at pynte Kysten.

Ved Øresundets blanke Bugt mod Østen,
Hvor sig i Dybet speiler Kongeflaget,
Af Konst og Ynde blev din Aand opdraget,
I Viddets Kube, nem og lærelysten.

Du gjæsted Lund og Sø og Høienlofte -
Men da du kom til Lollands Bøgeskove,
Hvor Fuglene i Rosenhækker sove:

Der satte Amor Buret i det Grønne;
Der blev Dit Hjem - og Du skal der forskjønne
Som Brud og Viv det skjønne Engestofte.
</body>
</poem>

<poem id="aarestrup3x2002032814">
<head>
   <title>Paa Klinten</title>
   <firstline>Jeg gik den aarle Morgenstund</firstline>
   <quality>korrektur1,korrektur2</quality>
   <source pages="126-128"/>
</head>
<body>
Jeg gik den aarle Morgenstund,
   Hvor Klintens steile Kyst
Bedækker med en Bøgelund,
   Som med et Slør sit Bryst.

Jeg havde mange Doner sat
   Med Rønnens røde Dusk,
Og søgte nu, hvad Fangst i Nat
   Mig bragte Blad og Busk.

Men tomme mine Snarer hang,
   Hvert Bær bortsnappet frækt
Af Fuglene, som sang og sprang
   Paa alle Qviste kjækt.

Hvor Kilderne, med Skummet hvidt,
   I Dybet ned sig snoe,
Forbittret knagede mit Skridt
   Paa Klintebækkens Bro.

Skal selv den mindste Fugl paa Green
   Undslippe mine Baand?
O er der ei i Verden een,
   Som flyver i min Haand?

Mod Havet faldt mit Blik - hvor blankt,
   Med Horizontens Duft,
De brede Bølger milelangt
   Gjenspeile Himlens Luft.

Jeg saae - hvad var det vel jeg saae,
   Hvor Klinten skraaner huul? -
En Rede i de fine Straa!
   Et yndigt Fugleskjul!

Af Tjørnebusken oversneet,
   Sad hun, det muntre Barn,
Som jeg af Alle helst gad seet
   I mine spændte Garn.

Straahatten slængt i Græsset hen
   Og Handskerne derhos -
Et Blad Papir, en Blyantspen
   Paa Kampestenens Mos.

,,O hvilken Udsigt - raabte hun -
   Fra denne Plet! Hvor smukt!
Den hvide Klint! det blanke Sund!
   Og Fiskemaagens Flugt!

,,Hvormange Skibe? - Seer jeg ret,
   Saa øiner man kun tre.
Hun rakte mig sin Guldlorgnet -
   Nei, der er flere, see!''

Jeg havde aldrig Søen seet
   Saa blank, saa klar, saa fuld -
Jeg havde aldrig Jorden seet
   Saa grøn, saa frisk, saa huld -

Jeg havde aldrig Himlen seet
   Saa blaa, saa stor, saa varm -
Som gjennem denne Guldlorgnet,
   Der hang ved hendes Barm.

Hun maatte rykke mig saa tæt,
   Omslyngt af Kjædens Guld.
,,Tæl dem nu rigtigt! See dem ret!''
   Bad hun mig tillidsfuld.

I Donen ingen Jægers Haand
   Fandt nogen Hals saa fiin,
Som den, Lorgnettens Fangebaand
   Paa Klinten gav i min;

Men Fuglen, jeg i Slyngen fik,
   Var ikke qvalt og død -
Lyslevende de klare Blik!
   Og Kinden rosenrød!

Saa fager laa hun i mit Net,
   Saa sky og dog saa øm,
Saa flygtig, flagrende og let
   Som Englen i en Drøm.

Kan det da falde Nogen ind
   At lægge mig til Last,
At med et freidigt Jægersind
   Jeg holdt mit Bytte fast?

At medens Søens friske Vind
   I bløde Blomster gik,
Vi henrykt hvilte - Kind mod Kind -
   Et saligt Øieblik!

At i den svale Bøgelund,
   Mens alle Fugle sang,
Vi stille mødtes - Mund paa Mund -
   For første - sidste Gang!
</body>
</poem>

<poem id="aarestrup3x2002032816">
<head>
   <title>Varselskriften</title>
   <subtitle>(til Magister D. G. Monrad.)</subtitle>
   <firstline>Nattens Gudinde henad Himlen svæved</firstline>
   <quality>korrektur1,korrektur2</quality>
   <source pages="129-131"/>
</head>
<body>
Nattens Gudinde henad Himlen svæved,
Og Viisdomsfuglen fløi ved hendes Side;
Al Verdens Mødighed hun stille hæved
I sine Arme, sammentrykte, blide.

Jeg og min Hustru var fra Hjemmet borte.
Aarvaagne Terner sysled kun ved Lampen,
Og vogtede paa Husets aabne Porte -
Da hørtes Larm af Vogn og Hestetrampen.

Ind traadte, reiseklædt, en Gjæst heel fremmed;
Sin Hat og Kappe han i Krogen slængte,
Og Ternerne med sære Fagter skræmmed;
Selv ind i Husets Indre han trængte.

Min Børneflok han vilde see og kjende,
De fem Smaapiger og fire Drenge:
Hvad hedder du? og du? og du derhenne?
Søvndrukne stirred de fra deres Senge.

De Mindste selv med Lampen han sig nærmed,
Sorthaaret, med et sælsomt Smiil om Munden,
Tykt af sin lodne Reisepels beskjærmet,
Og med et blodrødt Skjærf om Livet bunden.

Da sprang en Dreng fra Leiet, mere modig:
Hvo er du? Siig dit Navn, at jeg dig kjender!
Af Lommen tog den Fremmede koldblodig
Sin røde Tegnebog, og sagde: Venner!

Mit Navn vil jeg paa Loftet eder skrive,
Min Hilsen med! - Og medens Alle bæve,
Han steg med Lyset op paa Bordets Skive,
Og lod sin Haand henover Kalken svæve -

,,<w>Mene, mene, tekel, upharsin!</w>''<note>Se <xref bibel="bibeldaniel05,25-28"/>.</note> vare
De Ord, som han paa Husets Dække tegnet,
Imedens om hans Knæ min Børneskare
Og alt mit Tyende af Rædsel blegned.

,,Dit Liv er veiet, talte dine Timer,
Tilintetgjørelsen skal du tilhøre!''
Forfærdelige Varselrøst, som kimer
Bestandig for den Dødeliges Øre! -

---

Jeg kjender ham, som har mig Muret mærket
Med hine Alvorsord af Oldsskriften:
En rastløs Mand, der lægger Haand paa Værket,
En Guds Herold, der kalder til Bedriften!

En Fremtidsseer, hvem en Glød paa Tungen
Har bragt til at besværge og opmande;
Som længst, med lyse Skrifttræk, alt har svungen
Sit: Mene! Mene! over Danmarks Lande.

En Lov- og Retsforsvarer! En Raadgiver
For Drot og Folk! - En Rest endnu af Styrken,
Der gjerne, medens det er Tid, udriver
Sit Land af Faren - skjøndt en Røst i Ørken!

Og dog en Ven af Barnlighed og Ynde,
En Elsker af, at høre Lyre klinge,
Naar danske Muser Væddestrid begynde -
Ham disse Linier min Hilsen bringe!
</body>
</poem>

<poem id="aarestrup2001061806">
<head>
   <title>Med Roser og Ranunkler</title>
   <firstline>Med Roser og Ranunkler</firstline>
   <quality>korrektur1,kilde</quality>
   <source pages="131-132"/>
</head>
<body>
I
Med Roser og Ranunkler -
En broget Sammensætning,
En deilig Blomstergruppe -
Du fyldte Kurvens Fletning.

II
Alt trængte sig hinanden
Saa smægtende imøde,
Det Aabne og det Lukte,
Det Hvide og det Røde.

III
Adskilt og sammenslynget,
Tættrykt og dog forgrenet -
Livsglæden og Dødsangsten
I en Bouquet forenet.

IV
De dufted - aned Intet.
Tre Døgn jeg kunde lædske
De fine Blomsterlæber
Med Regnens søde Vædske.

V
De glødede, de brændte,
Naar Skyens Urne strømte -
De hviilte mod hinanden -
Det var dem nok - de drømte.

VI
Det var, som da jeg selv i
Vandflodens Strømning skjælved,
Mens over os - os begge -
Regnskjærmens Mørke hvælved.

VII
Jeg glemte Afsked, Klage,
Mens Skyens Sluse strømte -
Jeg holdt din Haand omfattet -
Det var mig nok - jeg drømte.
</body>
</poem>

<poem id="aarestrup3x2002032817">
<head>
   <title>Til en ung Sømand</title>
   <firstline>Fra grønne Bakker - svulmende paa Øen</firstline>
   <quality>korrektur1,korrektur2</quality>
   <source pages="132-133"/>
</head>
<body>
Fra grønne Bakker - svulmende paa Øen
Som ude paa det Dybe Havets Bølge -
Skal min Blik til Horizonten følge
Dit hvide Seil henover Østersøen.

Du resier bort til Nordens Klippestrande,
Til Bjerget, der er Fader til vor Slette:
Hils ham, den mørke, havombruste Jette,
Der endnu trodsig rynker Bryn og Pande!

Der knuser Østens Storm i sine Kløfter,
Og med det frie Granbar høit sig krandser!
Der, trods det store, tunge Klippepandser,
Dog Kæmpefoden meer og mere løfter!

Forstaa hans Vink! Lad nordisk Mod og Mæle
Forkynde Fremmede hvorfra du stammer!
Fortvivl ei om det Fædreland! Det ammer
Et Kuld, som Trældomsaaget ei skal qvæle.

Fortæl, at Frihedslyst i Danmark svulmer!
En Skare Ynglinger er alt herhjemme,
Hvis Haab og Dristighed man ei kan skræmme,
Og Mænd, hos hvem det under Asken ulmer.

Fra disse Høider vifter jeg med Hatten,
Og ønsker dig Farvel paa Sømandstoget!
Farvel, naar Solen lysner Dannebroget!
Farvel, naar Stjernen leder dig om Natten!
</body>
</poem>

<!-- TODO: Ja, jeg har sværmet bagvendt for din Ynde, p. 133-134 -->

<poem id="aarestrup3x2002032820">
<head>
   <title>Henning v. Wichfeldt</title>
   <firstline>Foraaret kom, og Sommer gik i Enge</firstline>
   <notes>
      <note>Strofe 2 har kun 7 vers.</note>
   </notes>
   <quality>korrektur1,korrektur2</quality>
</head>
<body>
Foraaret kom, og Sommer gik i Enge,
Høleen klang ved Sang af Nattergale,
Af gyldne Kornax svulmed Bondens Vænge -
Men ei til Engestoftes lyse Sale,
Som før, sig kunde Sommerglæden trænge;
Alt længst forstummed der den muntre Tale -
Der vaaged Sorgen, tro, ved Nattens Lampe -
Der stred et ædelt Liv de sidste Kampe.

Og Døden vandt sin Seier. Gubben segned -
Den Alderstegne gav tilsidst dog efter;
Men ei for Himlens Sendebud han blegned,
Han samled Aandens underfulde Kræfter,
Som det en nordisk Hædersolding egned;
Et saligt Haab saa lidt ham monne briste,
Som Vid og Skjæmt og Alvor til det Sidste.

Et værdigt Løb han havde lagt tilbage,
Arbeidsom, aaben, djærv og ufortrøden;
I Hjertensgodhed søgte han sin Mage,
En livsglad Sjæl, - en Ven i Nøden,
Som mangen Trængende i Sorgens Dage
Gad kunne kalde til sin Hjelp fra Døden; -
En Mand og Fader, som kun Faa har været,
Ved Banens Maal høielsket og høitæret!

De Efterladte træde hen til Baaren,
Nedbøiede, dog kan de Sorgen bære -
En gudhengiven Ro er der i Taaren,
Der offres til den forudgangne Kjære;
Hvor Egeløvet vikler sig om Kaarden,
Har dyrebare Hænder til hans Ære
Lagt Krandt ved Krands - fra Blomsterhaven
Et ømt Farvel, en Afskedsduft i Graven!

I Fred han hvile nær sin skjønne Bolig,
Hvor Kirken skygger og hvor Søen smiler!
I Sommeraftnens Stilhed, klar og rolig,
Hans Sjæl, som før, hver Gjæst imøde iler;
Og naar hans Børn, hans Slægt, aandrig og fortrolig,
I Vennekreds om Arnens Flamme hviler,
Da er den muntre Skjæmt, den frie Tale,
Hans Aand, der gaaer igjen i Slottets Sale!
</body>
</poem>

<poem id="aarestrup1999032801">
<head>
   <title>I Anledning af en tilsendt grøn Pengepung</title>
   <firstline>Tak for den Silkeskjønhed</firstline>
   <quality>korrektur1,kilde</quality>
   <keywords>lejlighedsdigtning</keywords>
   <source pages="136"/>
</head>
<body>
Tak for den Silkeskjønhed,
Din Haand mig gav - det Guld,
Du bandt deri - den Grønhed,
Du gjorde udtryksfuld - -
Hvad Du i Pungen, som en Fee,
Har lagt, kan Ingen see - -
Din Mund var med i Spillet,
Som knytted Silketraaden -
Hvad Dine Blik har villet,
Er skeet i Slyngningsmaaden -
Din Nakke selv har rundet
Den fine Form, og spundet
Paa Knudens Mesterstykke -
Og, hvad jeg glad har fundet,
Det lokker ingen Rigdoms Skygge,
Men, uudtømmeligt for mig,
Er Silkegjemmet fyldt, fra Dig,
Med min Erindrings Lykke.
</body>
</poem>

<poem id="aarestrup3x2002032821">
<head>
    <title>Sang ved Naturforskermødet</title>
   <subtitle>den 17de Juli 1847</subtitle>
   <!-- <subtitle>Mel. Kung Karl, den unga hjelte.</subtitle>-->
   <firstline>Natur, din Sundhedskilde</firstline>
   <quality>korrektur1,korrektur2</quality>
   <source pages="137-138"/>
</head>
<body>
Natur, din Sundhedskilde
Har ammet Konsten stor;
Al Videnskab og Snille
Kom fra den dunkle Jord.
Dig skyldes alle Kræfter,
Du gav os Lov og Skik -
Hvad Under, Manden hefter
Paa Dig sit Forskerblik!

Hvad Under, om han gjerne
Din Tanke vil forstaae,
Dybsindig som en Stjerne
Paa Nattehimlens Blaa!
Sit Mod, sin Kraft han samler -
Skjøndt ved din Storhed ør -
Med dristig Haand han famler,
Gudinde! i dit Slør.

Han blotter Marmorarmen,
Han leger med dit Haar,
Han føler under Barmen
Hvordan dit Hierte slaaer;
Fortro ham blot dit Indre,
Din Tankes høie Flugt!
Lad Stjerneøiet tindre
Forstaaeligt, som smukt!

En sagte Hvidsken lyder
Fra dine Læber da:
Det Ord, din Taushed bryder,
Er skjønt, som Brudens <i>Ja</i> -
Vi lægge tæt vort Øre,
Tæt ved dit fulde Bryst,
For Ordet ret at høre:
<i>Frihed!</i> saa lød din Røst.

Det Ord, som Bølgeskummet,
Det gaaer fra Kyst til Kyst,
Og stort, som Verdensrummet,
Det fylder Mandens Bryst.
Af Alt, hvad vi har lyttet,
Alt, hvad der bragtes ud:
<i>Frihed!</i> det var Udbyttet -
Frihed, Naturens Bud!

Det klinger som en Gaade,
At evigt gruble paa!
Dog skulle vi den raade
Og løse vel forstaae.
Det straaler fra det Dunkle,
Fra Nattens Moderhjem -
Frihedens Dag vil funkle
Og bryde herligt frem!
</body>
</poem>

<!-- Ballade, p. 139-141 -->

<poem id="aarestrup3x2002032822">
<head>
   <title>Baron Henrik Christian Rosenørn-Lehn</title>
   <subtitle>
      <line>Den 14de August 1847.</line>
   </subtitle>
   <firstline>En Adelsmand, en riig og fornem Herre</firstline>
   <quality>korrektur1,korrektur2</quality>
   <source pages="141-143"/>
</head>
<body>
En Adelsmand, en riig og fornem Herre,
Der eied Skov og Mark og høie Borge;
En Mand, hvis skjønne, ridderlige Sæder,
Hvis ædle Gjæstfrihed ei Nogen glemmer,
Der traadte over Tærsklen i hans Huus;
Naturens Elsker; Konstens Ven; Beundrer
Af Videnskab; Velynder af dens Dyrker;
Paalidelig i al sin Gjerning; streng
Kun mod sig selv, høimodig imod Andre.
Og gjaldt det om, at række hjelpsom Haand,
Uegennyttig stille sig i Spidsen
For nogen god og gavnlig Virksomhed -
Hvor har man raabt forgjæves paa hans Navn?
Høithædret i sin Kreds, som af sin Konge,
Henbaaren til sit Hvilested af Mænd,
Der føle meer hans Savn, end Vægten
Af Kisten med hans dødelige Rester -
Begrædt, lovpriist og æret til det Sidste!
Det var hans lykkelige Eftermæle.

Og dog hans <w>mindste</w> Roes! Vi, som har kjendt ham,
Hans Mildhed, hans beskedne Nøisomhed,
Hans bramfri Sjæl, hans rene, ædle Villie,
Hans elskelige Væsens <w>hele</w> Skjønhed;
Hans Kjærlighed til Hustru, Børn - til Alle.
Der eengang vandt hans Hjerte, til enhver
Nødlidende, i hvem han saae en Broder -
Hans Frihedssind - ja, han var Sandheds,
Og derfor Friheds inderlige Ven,
Kun Hykleriets stolte Avindsmand -
Vi kunne vidne det, vi saae det selv,
Vi vide, hvilke <w>sjelden</w> Ven, vi tabte!
Den gyldne Nøgle, Kongen ham betroede,
Var intet tomt Symbol - ham kunde man
Betroe sig til, med Tryghed; - paa hans Bryst
Var Ridderkorset ingen Ironi,
Thi bagved slog der ridderligste Hjerte -
Hvor er en Røst, der kan benegte det?
Hans <w>Sind</w> var adeligt, hans Mod var mandigt,
Hans blanke Skjold var uden mindste Plet;
Og stred han ei med Vaaben - han har stridt
Med Sjælens Kræfter en langvarig Strid;
Den Strid, som det Forkrænkelige kæmper,
Og det Udødelige kun bestaaer;
Og sank han end i Knæ, lidt efter lidt,
Ei Utaalmodighedens Suk blev hørt,
Et Bitterhedens Skrig - Da Timen kom,
Var han beredt - Et Smiil var hans Farvel!

Og derfor bringe vi Dig <w>vort</w> Farvel,
Frigjorte Aand, vor sidste Tak og Hilsen,
Med freidigt Haab, skjøndt under Afskedstaarer!
Vi lyse Fred omkring Dit skjønne Minde,
Og hvad vi bede om, er Trøst og Styrke
For dem, Din Bortgang maatte dybest smerte,
For Dine Efterladtes ædle Kreds!
</body>
</poem>

<poem id="aarestrup1999032802">
<head>
   <title>Til Grevinde Gersdorff Hardenberg-Reventlov</title>
   <subtitle>
       <line>ved hendes Bortreise til Syden,</line>
       <line>den 9de October 1847.</line>
   </subtitle>
   <firstline>Det fryser ved Octobers klare Maane</firstline>
   <quality>korrektur1,kilde</quality>
   <keywords>sonnet</keywords>
   <source pages="143-144"/>
</head>
<body>
Det fryser ved Octobers klare Maane;
Den kjælne Sommerflor i Haven døde,
Selv Georginerne, de stærkest røde,
For Natteblæstens vilde Favntag daane.

Om Himlen Skyerne bestandig graane;
Sangfuglen tier, Skovens Green er øde,
Snart frosne Bølger imod Stranden støde,
Kun Uglers hæse Skrig Naturen haane.

Farvel, maa siges nu til alt det Lyse,
Det Faure, Muntre - Alt, som ei vil fryse,
Og i den barske Vinterkulde stønne -

Farvel! Farvel! Hvem undres, at det Skjønne
Nu, da det bliver iiskold Nat ved Polen,
Som Heliotropen vender sig mod Solen.
</body>
</poem>

<poem id="aarestrup1999032803">
<head>
   <title>Her rasler Skoven og her suser Sivet</title>
   <firstline>Her rasler Skoven og her suser Sivet</firstline>
   <quality>korrektur1,kilde</quality>
   <source pages="144"/>
</head>
<body>
Her rasler Skoven og her suser Sivet -
Her er den bedste Plads paa hele Øen!
Sø slynger sig om Skov, og Skov om Søen,
Som Faunen holder Nymphen fast om Livet.

Skjøndt Morgenvinden kun dig Barmen kjølte,
Du er saa kold, som stegen nys af Badet;
Og som et flygtigt Tryk af Rosenbladet
Var hvad jeg af din unge Læbe følte.

Ei paaklædt er du, hvad man just det kalder,
- Skjøndt afklædt, en Gudinde, heller ikke -
I Græsset Dine Handsker ikkun ligge,
Kun Schavlet synker, Haarets Knude falder.

At hvile ud paa dette Sted, var Planen!
Hvor tyst! I Bøgestammen hugger Spetten!
Vandfuglen pladsker! - Alting ligner Pletten,
Hvor Leda, i sin Uskyld, klapped Svanen.
</body>
</poem>

<poem id="aarestrup3x2002032810">
<head>
   <title>Paa denne Tid, da Kongevælde</title>
   <!-- Findes senere med titlen »Mahmud« -->
   <firstline>Paa denne Tid, da Kongevælde</firstline>
   <quality>korrektur1,korrektur2</quality>
   <source pages="145-147"/>
</head>
<body>
Paa denne Tid, da Kongevælde
Tidt stævnes ind for Dommerskranken,
Vil jeg et Træk af den fortælle,
Det falder mig, just nu, i Tanken.

Et tusind Aar og noget mere
Efterat Jesus Christ fik Livet,
Blev det Kong Mahmud at regjere
Blandt Persiens høie Bjerge givet.

Han undertvang Chorasans Lande;
Tolvgange paa sin Heltebane
Han seirede, ved Ganges Vande,
Opplantede Prophetens Fane.

Nu sad den Gamle under Teltet,
Træt af de lange Høitidsfeste,
Med Skjæget sølverhvidt til Beltet,
Og tænkte paa sit Riges Bedste.

Foran det fyrstelige Sæde
Stod Skaalen, fyldt med Aprikoser,
En Krukke med Bjergkildens Væde,
Og rundtom dufted Irans Roser.

En Slave vifted fra hans Pande
Guldvingede Insecters Sværme;
En anden stænked Ambra-Vande,
For Solen holdt en tredie Skjerme.

Han bladed i Ferdussis Skrifter -
Nær var han slumret ind omsider -
Dog pludselig han Farve skifter,
Og Haanden hen mod Dolken glider.

,,Hvad - raber han - hvad seer mit Øie?
En ukjendt Skabning hid sig vover?
Mon foran Slottets gyldne Fløie
Min kongelige Livvagt sover?

Dog - nærm dig kun - jeg seer, du vender
Dig logrende imod din Herre:
Armodens Blik i dig jeg kjender,
Og vil dig ei Adgangen spærre.''

En fattig Mand, pjaltet og støvet,
Faldt ham tilfode med sin Klage,
Og bad om Hjelp, som han behøved,
Den Forurettede og Svage.

,,Af dine Hoffolk - lød hans Stemme -
O store Hersker! maa du vide,
Indfinder sig hos mig derhjemme
En ung Person ved Nattetide.

Mig kaster han med Haan paa Døren;
Min Kone, skjøn som Maanens Straale,
Ei finder Tid at undflye, førend
Hun maa hans Kys og Favntag taale.

Hans Navn jeg ikke veed og kjender;
Men han er smuk, kostbare Ringe
Har han i Øren og paa Hænder;
Hans Skjæg er sort som Ravnens Vinge.

Jeg gyser i min lave Hytte,
Naar Mørket falder paa mod Aften -
Hvo skal mig Svageste beskytte?
Kun du, o Mægtige, har Kraften.

Jeg tør ham ikke efterstræbe -
Til Daggry i mit Huus han bliver,
Imens jeg bider i min Læbe
Og Haaret af mit Hoved river.

O Hersker! er det med dit Minde,
At slig en Gjerning mod mig øves?
Og maa din Billighed ei finde,
At Tugt og Revselse behøves?''

,,Gak bort! - bød Sultan Mahmuds Stemme -
Gak bort! og lad mig atter vide,
Naar han indfinder sig derhjemme,
Forstyrreren ved Nattetide.'' -

Som ham befalet, bringer snarlig
Den Arme Budskab. Kongen svøber
Sig i sin Kaabe, skrider varlig
Forbi sin Vagt, der ei ham røber.

Alene vandre de til Huset
De lange Gader, krumme Veie,
Igjennem Dyndet, over Gruset,
Til Arbeidsmandens usle Eie.

,,Træd varsomt, Konge, gjennem Døren!
Den er saa lav! Her er mit Kammer -
Det var saa luunt, saa roligt, førend -''
,,Ti! - byder Kongen - med din Jammer!

See dette dragne Sværd! det pleier
At gjøre Fyldest, hvor det kommer;
Lad ham ei glæde sig ved Seier,
I Natten nærmer sig hans Dommer!'' -

En Lampe brændte kun - den slukker
Kong Mahmud selv, og med sin Klinge
I Mørket kun eet Hug han hugger -
Og Niddinghovedet maa springe.

,,Nu bring mig Lys! - han raaber - haster!
At jeg kan see, hvem jeg har fældet -''
Ved Synet han paa Knæ sig kaster,
Af Tak til Himlen overvældet.

Derpaa han lader Vand sig bringe,
Og sætter Karret flux til Munden,
Og kan saa lidt sin Tørst betvinge,
At heelt han tømmer det til Bunden.

,,Vel maa du dig til Steen forvandle -
Kong Mahmud taler nu til Manden -
At du har seet mig saadan handle,
Og drikke som en Hest af Spanden.

Men du maa vide, siden sidste
Besøg, har jeg ei Øiet lukket,
Fra Timen, jeg din Skjændsel vidste,
Har jeg ei spiist, eiheller drukket.

Saa stor Misgjerning var der øvet,
At det med Grund lod mig formode,
Kun mine egne Sønner prøved
Paa Sligt - det fuldt og fast jeg troede.

Og for at ei Barmhjertigheden
Retfærdigen skulde krænke,
Saa slukked Lyset jeg i Vreden,
Og Blodet - hvis det var - lod stænke!

Taksigelse jeg Allah bragte
Paa mine Knæe og Lov istemmed,
Dengang jeg saae, den, jeg nedlagde,
Var ei min Søn, men var en Fremmed.''
</body>
</poem>

<poem id="aarestrup1999032804">
<head>
   <title>Paa Rosenborg, der vil I jer forsamle</title>
   <firstline>Paa Rosenborg, der vil I jer forsamle</firstline>
   <quality>korrektur1,kilde</quality>
   <keywords>sonnet</keywords>
   <source pages="147-148"/>
</head>
<body>
Paa Rosenborg, der vil I jer forsamle,
I frie Mænd, der valgtes ud af Hoben,
At holde Danmarks Grundlov over Daaben?
Opad en Vindeltrappe vil I famle?

Til Tronen, hvor den prunker i sin gamle
Blodrøde Dragt? Hvor Døren findes aaben
Til Sceptret, Rigsæblet, Kongekaaben?
Hvor Resterne af Enevælden skramle?

Der vil I samles? - Nu, et modigt Stykke,
At ride Ranke paa den døde Løve!
Jeg ønsker eder, Dannemænd, til Lykke!

Vogt eder kun, at ei Udfaldet bli'er -
Hvad, som I der kan see, vi mindst behøve -
En Samling nye Snurrepiberier.
</body>
</poem>

<poem id="aarestrup1999032805">
<head>
   <title>Raskelsen</title>
   <firstline>At varetage Folkets dyre Skat</firstline>
   <quality>korrektur1,kilde</quality>
   <keywords>sonnet</keywords>
   <source pages="148"/>
</head>
<body>
At varetage Folkets dyre Skat,
Dets Frihed; gjøre Ret og Skjæl i Landet,
At ei det ene slider paa det andet,
At eet er ei for høit, et andet ei for plat -

At Alting gaaer sin jevne Gang, saa at
Fornuft og Magt er altid lige blandet,
Og Dumhedsdjævlen ei reent forbandet -
I denne Hensigt samler sig en Klat -

En udvalgt Klat, en Klat i god Betydning,
Men dog en Klat kun af det store Hele,
En Surdeigsklat til Giæring og til Brydning

Af Statens Klump ned i de mindste Dele.
Men hvo skal ælte Deigen? see! alt nærmer
Sig Krigens Gud, med heelt opsmøgne Ærmer.
</body>
</poem>

<poem id="aarestrup1999032806">
<head>
   <title>Valget</title>
   <firstline>Kom, danske Folk! Tørklædet over Næsen!</firstline>
   <quality>korrektur1,kilde</quality>
   <keywords>sonnet</keywords>
   <source pages="149"/>
</head>
<body>
Kom, danske Folk! Tørklædet over Næsen!
Den Rettighed, hvorefter du har sukket,
Gjør at du nu maa holde Øiet lukket,
Og i dit Valg ei være altfor kræsen.

Nu nytter ingen Pusten, ingen Blæsen!
Til Bedstemoders Dør har jeg dig trukket -
Der har du Brød og Salt og Afskedshugget -
Nu, Blindebuk, vær et fornuftigt Væsen!

Grams nu saa godt du kan! Her er jeg, Gamle!
Nei her! Pippip! saa brug dog dine Hænder,
Du kan jo frit til alle Sider famle.

Tag dig iagt! Her staaer et kostbart Stykke!
Og her er Lyset, husk dig, at det brænder -
Hvad greb du der? Ih, fy for en Ulykke!
</body>
</poem>

<poem id="aarestrup1999032901">
<head>
   <title>Den stakkelse Blindebuk! Han gjør sit Bedste</title>
   <firstline>Den stakkelse Blindebuk! Han gjør sit Bedste</firstline>
   <quality>korrektur1,kilde</quality>
   <keywords>sonnet</keywords>
   <source pages="149-150"/>
</head>
<body>
Den stakkelse Blindebuk! Han gjør sit Bedste
Han lytter, standser, vender sig i Hast,
Gjør lange Spring og atter korte Kast -
Raadvild hvor han skal sine Næver fæste.

Her brøler en, her driller ham den næste -
For Foden smed sig en forsoren Gast -
Han snubler - op igjen - nu holdt han fast,
Nu slap - han sveder - Holdt! her fik han Fæste.

Haha! Nu gik det an. Forbi er Skrækken.
Nu har han Katten rigtig kjøbt i Sækken -
Hurra! Nu Bindet bort fra Øiet!

Nu gnider sine Hænder han fornøiet -
Nu er det overstaaet dennesinde:
See saa! Lad nu en Anden gaae iblinde!
</body>
</poem>

<poem id="aarestrup1999032902">
<head>
   <title>Professor Clausen og Væver Hansen</title>
   <firstline>I Kløgt og Talekonst en høilærd Mester</firstline>
   <notes>
      <note>Den teologiske professor H.N. Clausen (1793-1877).</note>
   </notes>
   <quality>korrektur1,kilde</quality>
   <keywords>sonnet</keywords>
   <source pages="150-151"/>
</head>
<body>
I Kløgt og Talekonst en høilærd Mester,
Friheds abstracte Ven, der uforfærdet
Med christen Anstand længe førte Sværdet
Mod Enevold og orthodoxe Præster.

En fattig Djævel, ei engang en Fæster,
En Bomuldsvæver i en Røn bag Gjærdet,
Ved smudsig Dont fornedret og forhærdet,
Undsluppen nylig Varetægts-Arrester.

Vælg, danske Folk! Vælg en af disse Tvende!
Den sidste valgte du. Det maa enhver bekjende,
Han er din Sags naturlige Forfægter.

Du møder fast personlig selv for Skranken.
I Valget er en Hævn, en Haan i Tanken,
En Bitterhed, hvis Ret jeg ei benegter.
</body>
</poem>

<poem id="aarestrup1999032903">
<head>
   <title>Politisk Indsigt</title>
   <firstline>Jeg ynder frit Erhverv for frie Hænder</firstline>
   <pictures>
      <picture src="aarestrup1999032903-p1.jpg">Manuskript fra Det Kongelige Bibliotek.</picture>
   </pictures>
   <quality>korrektur1,kilde</quality>
   <keywords>sonnet</keywords>
   <source pages="151"/>
</head>
<body>
»Jeg ynder frit Erhverv for frie Hænder;
Med almeen Væbning finder jeg det haster;
Tokammeret jeg ligefrem forkaster
Og holder mig til Eidergrændsen, Venner.«

»Jeg til en modsat Mening mig bekjender;
Thi Frihedens Udsvævelser og Laster
Har kun i Dobbeltkammeret sit Plaster,
Og heelt mit Hjerte for en Heelstat brænder.«

»Om Kirke, Skole, Krig og Fred Debatten
Belærer mig stol paa mig da som Dommer!«
Saa tale Peer og Povl og Folket klapper.

Det er saa vist, som 9 og 9 er 18,
At naar det egentlig til Stykket kommer,
Saa tælle Peer og Povl paa deres Knapper.
</body>
</poem>

<poem id="aarestrup1999032904">
<head>
   <title>Til Baronesse Rosenørn-Lehn paa hendes Fødselsdag</title>
   <firstline>Af Krigens Trommer og Trompeter skræmmet</firstline>
   <quality>korrektur1,kilde</quality>
   <keywords>sonnet</keywords>
   <source pages="152"/>
</head>
<body>
Af Krigens Trommer og Trompeter skræmmet
I Odins Stad, berøvet gamle Venner,
Min stakkelse Muse Længselssukket sender
Til Øen, kjær for hendes Sind som hjemmet -

Til Øen - o hvis Savn har hende græmmet,
Saa neppe meer sit eget Smiil hun kjender,
Saa at hun flygter og ei Flugten ender
Før hun har fundet hvad ei meer er fremmet,

Sit Guldborgland! Af Glæde hun bevinges:
Alt Aarets første Dag sin Fest bereder,
En Fest, hvor Poesiens Strenge røres.

Hvor Kjærligheds og Venskabs Gaver bringes,
Der knæler hun, som fordumtid, og beder
En sagte Bøn, - men som i Himlen høres.
</body>
</poem>

<!-- TODO: Prolog, p. 152-155 -->

<poem id="aarestrup1838-56a11">
<head>
   <title>Naar jeg i Eenrum færdes</title>
   <firstline>Naar jeg i Eenrum færdes</firstline>
   <quality>korrektur1,kilde</quality>
   <source pages="155-156"/>
</head>
<body>
Naar jeg i Eenrum færdes
med stille Grublen vanker,
da er min Sjæl lysvaagen,
da sværme mine Tanker.

Fordobblet min Bevidsthed
det smukke Virvar maaler,
som det Uendelige
omkring min Pande straaler.

I Skjønheds underfulde
Mysterier bevandret,
jeg har Dit Væsen hos mig,
frigjordt, men ei forandret.

Let flagrer Psychevingen
paa dine Skulderblade,
og Dine Lokker slynges
udødelige, glade.

Du tager mig ved Haanden
som Dantes Beatrice,
og vil mig Himlens Engle
og Saligheden vise.

Kun naar en Ven mig møder
og, som han tror, opliver -
og naar jeg Selskabskredsen,
som man har sagt, henriver -

Saa er det som om Livet
fordulgt tilbagestrømmer -
det saakaldt Virkelige,
det troer jeg, at jeg drømmer.

Det vexler og forsvinder,
det hylder sig i Taager -
da er det, Sjælen blunder
og Legemet kun vaager.
</body>
</poem>

<!-- TODO: Mortensaften, p. 156-158 -->
<!-- TODO: Vilhelmine Alvilda Ansgaard, født Herbst, p. 158. -->
<!-- TODO: Impropmptu, p. 159-160 -->
<!-- TODO: Hvor Langesø den høie Bakke speiler, p. 160-161 -->

<poem id="aarestrup1999032915">
<head>
   <title>Man har Sagn om Borgtapeter</title>
   <firstline>Man har Sagn om Borgtapeter</firstline>
   <quality>korrektur1,kilde</quality>
   <source pages="161-163"/>
</head>
<body>
Man har Sagn om Borgtapeter,
Hundredaarige, paa hvilke
De afblegede Figurer,
Syete Sting i Sting af Silke,

Faae et sælsomt Liv om Natten -
Stige ned, og som i gamle
Dage, sig i Cabinettet
Hyggeligt i Maanskin samle.

I de bløde Lænestole
Damerne, med Atlasslæbet,
Blændende sig atter kaste -
Munden smiler, rosenlæbet.

Ridderne, som paa Tapetet
Man om Dagen knapt kan mærke,
Læne sig til Stoleryggen,
Brune, skjægede og stærke.

Støvede Tangenter trykkes -
Svundne Toner kan man høre -
Gammeldags Galanterier
Hvidskes i et yndigt Øre.

Næsten kunde man misunde
Dette Skyggeliv, hvis ikke -
See! Den Skjønne blegner bag sin
Vifte, angst for Solens Blikke.

Selv den tappre Ridder gyser,
Smutter som den hele Vrimmel
Ind i Muren, i Tapetet -
Dagen seer kun Støv og Skimmel. -

Saadan gaaer det ogsaa Venskabs
Stille Tegn og Billedværker,
De forsvundne Symphatiers
Efterladte Mindesmærker.

Glemsel, som et Møl, dem gnaver,
Tiden slukker deres Farve -
Kun Erindringsnatten bringer
Flygtigt Liv i deres Larve.

Og, som hist i Borgen, stige
Falmede Figurer, flade
Tegninger, i Mindets Time,
Ud fra disse hvide Blade -

Færdes som i svundne Tider,
Sladdre sammen, gjør sig lystig -
Selv ved Hanegalet rækker
Man hinanden Haanden trøstig -

Sukker sit: a rivederla!
Og, som jeg i Aften, smutter
I Tapetet - ak, idet jeg
Verset her paa Bladet slutter.
</body>
</poem>

<poem id="aarestrup1999041599">
<head>
   <title>Du var henrivende paa Børneballet</title>
   <firstline>Du var henrivende paa Børneballet</firstline>
   <quality>korrektur1,kilde</quality>
   <source pages="163-164"/>
</head>
<body>
Du var henrivende paa Børneballet
Og endnu meer med myrtevundne Lokker
Tilbederne tog stedse til i Tallet,
Som Sommerfuglene om Liliens Klokker.

Nu til en Digters Viv og Elskerinde,
Med sky Nysgjærrighed, som til en Muse,
Man løfter Øiet op - det Væld at finde,
Der kan poetisk lædske og beruse.

Dog det, som henrev, var bestandig: Qvinden,
Den blonde, kydske, sværmeriske Ynde,
Med Kløft i Hagen, Smilehul i Kinden,
Der før som nu fik Adam til at synde.

Og en af dem, der maa sin Lykke prise,
At have kjendt Din Kraft, Din Blomsterfylde,
Har skrevet disse Linier, for at vise,
Hvordan Du kan fortumle og fortrylle.
</body>
</poem>

<!-- TODO: En Engel stod ved Leiet stille, p. 164-165 -->

<poem id="aarestrup1999032908">
<head>
   <title>I Sydens Dal den hvide Fos sig styrter</title>
   <firstline>I Sydens Dal den hvide Fos sig styrter</firstline>
   <quality>korrektur1,kilde</quality>
   <source pages="165-166"/>
</head>
<body>
I Sydens Dal den hvide Fos sig styrter
Fra Gletscheriis og snebedækte Fjeld
Og skjuler blandt Kastanier og Myrter
De kjøle Bølgers yndigtsnoete Væld
Men ogsaa Danmarks Bøgeskove dækker
En Skjønhed i sin sommergrømme Krands
En speilglat Søe, der smilende sig strækker
Og viser Gjenskin af hver yndig Glands

Og den er rolig, i de stille Bølger
Den gjemmer Billedet af hvad den saae
Et Minde om det Elskelige dølger
Den som en trofast Beiler i sit Blaa
Den nynner tidt, ved dunkelt Aftenstevne,
Om kjære Gjæsters veemodsfulde Savn
Og lytter man, saa vil man høre nævne
Louises og Sophies faure Navn.

Og denne Aften, medens Lampen skinner
Blandt dunkle Løv og Guldorangers Pragt
Imellem Blomsterne, som troe Veninder
Har flettet, med Naturen kun i Pagt,
I denne Aften hæver Sø og Skove
Med os den samme hjertelige Røst
Husk os, husk os husk Langensøens Vove
Som huldt I mindes Furresøens Kyst.
</body>
</poem>

<!-- TODO: Aphorismer, p. 166. -->
<!-- TODO: Ritorneller, p. 169-186. Saml dem fra alle de andre ritorneller. -->

</content>
</section>

<section level="1">
<head>
   <toctitle>Epistler</toctitle>
</head>
<content>

<!-- TODO: Til Christian Winther, p. 189-191 -->
<!-- TODO: Til Urtekræmmer Christian Petersen, p. 191-193 -->

<prose id="aarestrup2001061302a">
<head>
   <title>Til Isak Sidenius</title>
   <subtitle>Med Bogen ,,Digte af Emil Aarestrup''.</subtitle>
   <quality>korrektur1,kilde</quality>
   <source pages="193-195"/>
</head>
<body>
    Kjære værslevske Venner! - Tag af mine Hænder - det, som I kjender, - den lille Gnist af Digterild, som brænder - ihvordan jeg mig ender og vender, - hvordan i Aaget man ogsaa mig spænder, - hvor haard end Nødden er under mine Tænder, - modtag disse Blade, jeg sender; - de muddrede, - pluddrede, - forkluddrede - har I ingen Andeel i; men desmere i de hjertelige, - vellystsmertelige, - hyggelige, - ikke altfor vederstyggelige, - kortsagt heldige og lykkelige. - Lad disse Blade kalde tilbage, - Venner, de henrundne Dage, - da jeg drak i Eders Huus - af det gjæstfrie Kruus, - tog mig en Priis, Isak, af dit Snuus, - og da Din Thrine dækked mig Disken, - med Fuglen og Fisken, - med Kniv og Gaffel, - med Viin og Karaffel, - Syltetøi og Vaffel, - og Eders Vittighed lyste over det landlige Taffel. - Lad disse Blade kalde tilbage - de henrundne Dage, - da Munterhed og Skrantenhed, - Glæde og Vrantenhed, - Overgivenhed og Trøstighed, - Hengivenhed og Lystighed, - Gebursdagsl'homberen og Onsdagswisthen, - Jordbærret paa Ranken og Abrikosen paa Qvisten, - Paaskeæget og Julegrøden, - Maaneskinnet og Aftenrøden, - hvert Skud, hvori vi forgrenede, - hver Glut, som Gud os forlehnede, - os meer og meer forenede. - Lad disse Blade kalde tilbage - de henrundne Dage, - samle - det Gamle, - fæste - det Næste, - gjæste - det Nye og hvad endnu kan reste, - samt anbefale mig paa det Bedste - til alle nordsjællandske Præstekoner og Præste. - Vi leve her som I sagtens kan tænke, - som en Hund i sin Lænke, - en Fugl i sit Buur, - vor hele Opmuntring er den gamle Madam Suhr. - Det fyger - og ryger, - knærker - og værker, - hvæser - og blæser; - istedenfor at leve, jeg læser; - Brændet er vaadt, - Tørven lugter ikke godt, - Brødet raat, - Melkefadet blaat, - Børnenes Næser fulde af -; - Alle Blade ere faldne af Rosen; - Posekiggerne føle paa Posen; - Tiggerunger løbe omkring med Lasen - om Hasen; - vores Præst er ikke engang en Æsel, men et Asen, - og Byfogdens nye Seletøi hele Julestadsen. - Men Du, Gudværelovet, - er lykkelig med dit overgivne Thrine, - mere vant til Børn, end til Mavepine; - Din nye Frøken, - der, hvis du har glemt det, kan lære Dig Brøken; - Faster - i Sengens varme Plaster; - Hanne - med den kloge Pande; - Nicoline og Emilie - den ene en Conchilie - den anden en Lilie; - Rasmus og Mølle - en Prygl og en Kølle; - Jacobus, - der studerer paa sin Globus; - og endnu mange, - som ikke mine Riim kan lange. - Ja, Du er lykkelig, - det siger jeg udtrykkelig, - og Han, som gjorde Dig Marken grødende, - Svinet fødende, - Dit Hjerte elskeligt og glødende, - Han vogte og bevare, - med sine Engles Jule- og Nytaarsskare - Dig og Dine, - saavelsom mig og mine; - Han i det nye Aar os lette, - hvad vi skal bære, som han har gjort i dette; - Han knytte med sin Haand - uopløseligen vore Venskabsbaand, - og blæse paa os med sin Aand!
     
<center><small>Nysted, den 24de December 1837.</small></center>
</body>
</prose>

<!-- TODO: Til Isak Sidenius, p. 195-197 -->

<prose id="aarestrup2001061801">
<head>
   <title>Til Baronesse Rosenørn-Lehn paa hendes Fødselsdag</title>
   <subtitle>Den 1ste Januar 1840.</subtitle>
   <quality>korrektur1,kilde</quality>
   <source pages="197-198"/>
</head>
<body>
    Paa en Dag, der er bestemt Lykønskninger og Foræringer - til Kjærligheds og Hengivenheds følsomme Erklæringer - og skulde være fri for alle kolde Besværinger - for alle Livets destoværre bittre Belæringer - var det Bestemmelsen for dette Blad - naar man skidlte det ad - at det skulde indeholde noget, jeg veed nok hvad - noget moderne æsthetisk - og dog gammeldags ethisk - noget tiltrækkende magnetisk - egentlig poetisk - og om det var muligt virkelig prophetisk - noget, man ikke kunde læse uden at smile - noget, der ikke traf, som en Tordenkile - men hvori dog hørtes Klang af Apollos Pile - noget, der ikke mindede om kritiske File - men om varme Sommerbølger, der ile - og i en yndig Natur indbyde til Hvile. - Det skulde forsvare sin Plads - ved Siden af en Krands og et Blomsterglas - det skulde være tilpas - mellem de udsøgteste Sager - i et Skjønheds-Lager - uden at være anstrængende - paatrængende - eller overhængende - skulde det harmonere - for ikke at sige concurrere - med hvad de fineste Hænder brodere - med hvad taknemlige Hjerter - ved Nattens eensomme Kjerter - have udgrundet - og udfundet - omdisputeret - og udspeculeret - men hvad neppe Nogen før i Dag har udspioneret - det skulde, for at sige det Høieste - og angive Alt paa det Nøieste - paa en af Aarets faureste Feste - passe for den Bedste - det skulde, skjøndt gjennem en Pen, der hører til de strideste, - ikke uskyldighvideste, - tale til den Blideste, - det skulde, skjøndt kommen fra en af de Uregjerligste og Vildeste - ikke saare den Beskedneste og Stilleste - det skulde ønske Held og Lykke - over den, der fortjener alle Glæders Smykke - det skulde vise hen i Tiden - og pege paa Alt ved Siden, - der i skjønne Omflettelser - er fuldt af rige Forjettelser; - det skulde være Billedet af alle Gavers Rundhed - det skulde love Karskhed og Sundhed - det skulde være den sande Veltalenheds Eftertragtelse, - og udtrykke Følelser af Hengivenhed og Høiagtelse. - Det var Fornemmelsen - af hvad det skulde og burde, det var Bestemmelsen, - Maalet, som sattes. - Tilgiv, Fuldførelsen fattes!
</body>
</prose>


</content>
</section>

<section level="1">
<head>
   <toctitle>Oversættelser</toctitle>
</head>
<content>

<!-- TODO: Kjærlighed og Gjenkjærlighed, p. 201-202 -->
<!-- TODO: Den Troløse, p. 202-203 -->
<!-- TODO: Fordømte Vaar, p. 204-205. -->

<poem id="aarestrup2000083002">
<head>
   <title>O Stjerne, du, med dæmpet Glands</title>
   <!-- Findes med titlen »Til Mary i Himlen« -->
   <firstline>O Stjerne, du, med mindsket Glands</firstline>
   <notes>
      <note>Gendigtning af Robert Burns: <xref type="translation" poem="burns2000083002"/>.</note>
   </notes>
   <quality>korrektur1,kilde</quality>
   <source pages="205-206"/>
</head>
<body>
O Stjerne, du, med mindsket Glands,
Som elsker Morgnens første Gry,
Du smiler til din Dag igjen,
Jeg seer min Mary ei paany.
O fagre Skygge, som forsvandt,
Hvor hviler du med salig Lyst?
Seer du din Elskers lave Seng
Og hører Sukket fra hans Bryst?

Den hellige Time er ei glemt
Ei glemt ved Sundets Bølgeslag
Det Sted, hvor vi hinanden traf
Den sidste Dag, Skilsmissens Dag
Ei Evigheden sletter ud
Mit Minde om hin Afskedsplet,
Dit Blik, vort sidste Favnetag -
Vort sidste? Ak, hvo tænkte det?

Af Grønsvær blød, behængt med Krat,
Steg Kysten i den varme Luft
En Birkelund, den vilde Tjørn
Omsnoete Stedet med sin Duft
Hver Blomst gad trykkes til et Bryst
Hver Fugl sang Elskovs Melodie,
Indtil, for snart, den røde Sol
Forkyndte Dagen var forbi.

Endnu, midt i fortvivlet Sorg
Husvaler mig hin skjønne Drøm!
Tid gjør kun Følelsen meer stærk,
Som Floden dybes af sin Strøm.
O fagre Skygge, som forsvandt,
Hvor hviler du med salig Lyst,
Seer du din Elskers lave Seng,
Og hører Sukket fra hans Bryst?
</body>
</poem>

<poem id="aarestrup2000083001">
<head>
   <title>O, du er liig en Rose rød</title>
   <firstline>O, du er liig en Rose rød</firstline>
   <notes>
      <note>Gendigtning af Robert Burns: <xref type="translation" poem="burns2000083001"/>.</note>
   </notes>
   <quality>korrektur1,kilde</quality>
   <source pages="206-207"/>
</head>
<body>
O, du er liig en Rose rød,
En Rose rød, min egen Glut;
O du er liig en Melodie,
Sødt sungen til en Spaniers Luth.

Saa smuk som du, saa smuk som du,
Ak, saa forliebt er jeg:
Til alle Søer er tørret ud
Saalænge elsker jeg dig.

Til alle Søer er tørret ud,
Til Klipperne smelte hen,
Saalænge vil jeg elske dig
Saalænge min Hjertensven

Og far nu vel og lev nu vel
Og græd ikke blot, men smiil!
Jeg kommer igjen, jeg kommer igjen,
Om det var titusind Miil.
</body>
</poem>

<!-- TODO: Parisina, p. 207-226-->
<!-- TODO: Uveiret, p. 226-229 -->

<poem id="aarestrup2002022105">
<head>
   <title>Drikkevise</title>
   <firstline>Natten fyld med Jubelstemme</firstline>
   <notes>
      <note>Oversættelse af »Drink, and fill the night with mirth«.</note>
   </notes>
   <quality>korrektur1,kilde</quality>
   <keywords>drikkevise</keywords>
   <source pages="229-230"/>
</head>
<body>
Natten fyld med Jubelstemme
Lader Glas for Glas os stige
Til vi ganske Jorden glemme
Landede i Glædens Rige
Proponerer Skaaler, drik
(Pligten at opfylde stræber)
For de farlighede Blik
For de skjønhedsfyldte Læber.

En for Ellen - skjøndt ulydig
Hun ei taalte at omarmes
En for Martha, sky og dydig -
Gid hun, før du frier, varmes
En for Jane! Hende svoer
Jeg i Vold mig, heelt med Sjælen
Hun er smuk, det var mit Ord,
Og jeg veed, at hun er kjælen

Fyld de dybe Glas! Lad suse
Dem med Vinens Diamanter
Som et Vrag, naar Storme bruse
Vildt fra alle Verdens Kanter
Nok en Skaal for Kjærlighed!
(Jordens bedste Skat, det er den)
Drik! lad Vinen strømme ned,
Drik, og drukn i Glæde Verden.
</body>
</poem>

<!-- TODO: Har I vel seet min Hjertenskjær, p. 230-231 -->
<!-- TODO: Den kjække Hak Humle, p. 231-232 -->
<!-- TODO: Legende, p. 233-234. -->

<poem id="aarestrup2000082802">
<head>
   <title>Levende Minde</title>
   <firstline>Et Baand, en Sløife, som den Smukke</firstline>
   <notes>
      <note>Gendigtnings af Goethes <xref type="translation" poem="goethe2000082802"/>.</note>
      <note>Fra brev 1. juli 1826 til Frk. Caroline Aagaard, senere Fru Aarestrup.</note>
   </notes>
   <quality>korrektur1,kilde</quality>
   <source pages="234-235"/>
</head>
<body>
Et Baand, en Sløife, som den Smukke
Halvt med det Gode lod os plukke,
Kan være ret behagelig;
Et Slør, et Strømpebaand, en Hægte
Er store Ting, jeg vil ei nægte,
Men det er ikke nok for mig.

En Deel, som skyldte hende Livet,
Har hun, den Elskede, mig givet,
Og det er meget, meget meer!
O, alt det Andet gir jeg Pokker!
Thi af de lange Silkelokker
Gav hun mig denne gyldne her.

Og maa jeg hende selv undvære,
Jeg har dog noget af den Kjære,
Den søde Lok jeg kysser da.
Os beggeto eens Skjæbner trykke;
Vi beiled før, med lige Lykke,
Til hende, vi er skildte fra.

Vi hørte hende til, forsande!
Vi spøgte tidt om Hals og Pande,
Og sank til hendes unge Bryst.
Medbeiler, jeg kan rolig have!
Du skjønne Bytte, søde Gave!
Mind mig om Lykke og om Lyst!
</body>
</poem>

<poem id="aarestrup2000082803">
<head>
   <title>Den Elsktes Nærhed</title>
   <firstline>Jeg mindes Dig, naar Morgensolen brænder</firstline>
   <notes>
      <note>Gendigtning af Goethe: <xref type="translation" poem="goethe2000082801"/>.</note>
      <note>Fra brev 1. juli 1826 til Frk. Caroline Aagaard, senere Fru Aarestrup.</note>
   </notes>
   <quality>korrektur1,kilde</quality>
   <source pages="235"/>
</head>
<body>
Jeg mindes Dig, naar Morgensolen brænder
   Paa Havets Bly;
Jeg mindes Dig, naar Maanen Lyset sender
   Fra blege Sky.

Jeg skuer Dig, naar i det Fjerne Støvet
   Paa Veien staaer;
I dybe Nat, naar eensom mellem Løvet
   En Vandrer gaaer.

Jeg hører Dig, naar Havet skyller Voven
   Mod Strandens Kyst,
Jeg lytter ofte længselsfuld i Skoven,
   Naar alt er tyst.

Hos Dig jeg er, hvor langt Du end Dig fjerner,
   Du er mig nær!
Sol synker alt; snart funkle mine Stjerner.
   O var Du her!
</body>
</poem>

<poem id="aarestrup2000082804">
<head>
   <title>Til den Fraværende</title>
   <firstline>Saa har jeg virkelig Dig mistet?</firstline>
   <notes>
      <note>Gendigtning af Goethe: <xref type="translation" poem="goethe2000082803"/>.</note>
      <note>Fra brev 1. juli 1826 til Frk. Caroline Aagaard, senere Fru Aarestrup.</note>
   </notes>
   <quality>korrektur1,kilde</quality>
   <source pages="236"/>
</head>
<body>
Saa har jeg virkelig Dig mistet?
Saa er Du, Hulde, borte alt?
End klinger mig i Øret Lyden
Af hvert et Ord, som Du har talt.

Som Vandreren sit Blik en Morgen
Forgjæves op i Luften slaaer,
Naar, i deet klare Rum forborgen,
Høit over ham en Lærke slaaer:

Saaledes søger mangegange
Mit Blik af Land og Søen hen.
Dig kalde alle mine Sange:
O Elskte, kom! o kom igjen!
</body>
</poem>

<poem id="aarestrup2000082805">
<head>
   <title>Trøst</title>
   <firstline>Du er bestandig kummerfuld</firstline>
   <notes>
      <note>Gendigtning af Goethe: <xref type="translation" poem="goethe2000082805"/>.</note>
      <note>Fra brev 1. juli 1826 til Frk. Caroline Aagaard, senere Fru Aarestrup.</note>
   </notes>
   <quality>korrektur1,kilde</quality>
   <source pages="236-237"/>
</head>
<body>
Du er bestandig kummerfuld,
Min Ven, det er ei ret.
Man kan paa dine Øine see,
Nu har Du atter grædt.

»Og har jeg atter eensom grædt,
Det er min egen Sag,
Lad Taaren flyde, naar den vil,
Den lindrer Sorg og Nag.«

Hør dine glade Venners Raad,
Kom til os; her er Ro!
Og har Du ogsaa meget tabt,
Dit Tab du os fortro

»O sværm I kun! I ane ei
Hvad mig har qvalfuld gjort.
Gud veed! jeg har vel intet tabt,
Skjøndt Savnet er saa stort.«

Nuvel! klynk ikke som et Barn,
Frisk strømmer jo dit Blod!
Af Kræfter har du meer end nok
Brug til Bedrift dit Mod.

»O kunde jeg erhverve det?
I daarlig mig forstaae.
Det er saa høit, det er saa skjønt,
Som Stjernen i det Blaae.«

Forlanger du da Stjernerne?
Til Pragt er de kun sat.
Og henrykt vi mod Himlen see
Den stjerneklare Nat.

»Ja henrykt seer jeg ogsaa op
Om Dagen, til min Trøst;
Lad mig da græde Natten bort,
Saalænge jeg har Lyst.«
</body>
</poem>

<!-- TODO: Ungersvenden og Møllebækken, p. 238-240 -->
<!-- TODO: Kirkeklokken, p. 240-241 -->

<poem id="aarestrup2000082609">
<head>
   <title>Siig, hvor er det Englevæsen</title>
   <firstline>Siig, hvor er det Englevæsen</firstline>
   <notes>
      <note>Gendigtning af Heinrich Heines <xref type="translation" poem="heine2000082609"/>.</note>
   </notes>
   <quality>korrektur1,kilde</quality>
   <source pages="242"/>
</head>
<body>
Siig, hvor er det Englevæsen,
Du besang med henrykt Smerte,
Dengang Flammer, tryllestærke,
Gjennemtrængte hedt dit Hjerte?

Slukt er Ilden, dødt mit Hjerte,
Kastet bort den muntre Maske;
Og i disse Blade seer du
Urnen med min Elskovs Aske.
</body>
</poem>

<poem id="aarestrup2000082602">
<head>
   <title>Min søde Glut, naar Du er død</title>
   <toctitle>Min søde Glut, naar Du er død</toctitle>
   <indextitle>Min søde Glut, naar Du er død</indextitle>
   <firstline>Min søde Glut, naar Du er død</firstline>
   <notes>
      <note>Gendigtning af Heinrich Heines <xref type="translation" poem="heine2000082602"/>.</note>
   </notes>
   <quality>korrektur1,kilde</quality>
   <source pages="242-243"/>
</head>
<body>
Min søde Glut, naar Du er død,
Og Gravens Steen dig dække,
Da gaaer jeg langsomt til dig ned
Og vil mig hos dig lægge.

Jeg kysser, favner, jeg trykker dig
Du Stille, du Blege, du Blide!
Jeg skjælver, græder, og til et Liig
Jeg bliver selv ved din Side.

De Døde staae op, til luftig Dands,
Naar Midnatsklokkerne larme;
Vi to, vi blive i Gravens Dyb,
Jeg hviler i dine Arme.

De Døde staae op, til sidste Dom,
Til evig Qual eller Glæde;
Vi to bekymre os ei derom,
Vi blive rolig dernede.
</body>
</poem>

<poem id="aarestrup2000082601">
<head>
   <title>Paa Sangens skjønne Vinger</title>
   <toctitle>Paa Sangens skjønne Vinger</toctitle>
   <indextitle>Paa Sangens skjønne Vinger</indextitle>
   <firstline>Paa Sangens skjønne Vinger</firstline>
   <notes>
      <note>Gendigtning af Heinrich Heines <xref type="translation" poem="heine2000082601"/>.</note>
   </notes>
   <quality>korrektur1,kilde</quality>
   <source pages="243"/>
</head>
<body>
Paa Sangens skjønne Vinger,
Jeg bærer dig, Elskte, afsted,
Til Dalene hisset ved Ganges,
Der veed jeg et yndigt Sted.

En rødligblomstrende Hauge
I stille Maaneskin;
Der Lotosblomsten kysser
Sin lille Søsters Kind.

Violerne trykke sig sammen
Og op til Stjernerne see;
Og Roserne dufte og hvidske
Hinanden i Øret og lee.

De fromme, kloge Gazeller
Sig nærme, og lytte med Mod;
Og gjennem Skoven bruser
Langtborte den hellige Flod.

Der vil du, i Palmens Skygge,
Omfavne mig kjærligøm,
Og Elskov og Hvile drikke,
Og drømme en salig Drøm.
</body>
</poem>

<poem id="aarestrup2000082604">
<head>
   <title>Til den svundne Tid, paa min Ære</title>
   <firstline>Til den svundne Tid, paa min Ære</firstline>
   <notes>
      <note>Gendigtning af Heinrich Heines <xref type="translation" poem="heine2000082604"/>.</note>
   </notes>
   <quality>korrektur1,kilde</quality>
   <source pages="244"/>
</head>
<body>
Til den svundne Tid, paa min Ære,
Hendrages med Længsel mit Blik;
I Verden var dengang godt at være;
Dagene kom og Dagene gik.

Jeg veed ei hvormed jeg skal stoppe
Den usle Trængsel, den lave Nød;
Død er Vor Herre, han deroppe,
Og Fanden, dernede, er ogsaa død.

Saa flaue ere nu Aarets Dage,
Saa dorskt og dødt det hele Spil,
At, var ei den smule Amour tilbage,
Saa var der sletintet at holde sig til.
</body>
</poem>

<poem id="aarestrup2000082608">
<head>
   <title>Hvor mig Kastraterne ynkede</title>
   <firstline>Hvor mig Kastraterne ynkede</firstline>
   <notes>
      <note>Gendigtning af Heinrich Heine: <xref type="translation" poem="heine2000082608"/>.</note>
   </notes>
   <quality>korrektur1,kilde</quality>
   <source pages="244-245"/>
</head>
<body>
Hvor mig Kastraterne ynkede,
Da min Røst tog sig Frihed og Lov;
De klagede og de klynkede,
At jeg var altfor grov.

Og strax de begyndte at lokke,
At fløite, pæntforpiint;
Det klang, som man slog paa en Klokke,
Og Trillerne lød saa fiint.

Om Elskovslængsel de hvidskede,
Om Elskov og Elskovsbrunst -
Og Damerne, som var de pidskede,
Græd over saadan en Konst.
</body>
</poem>

<poem id="aarestrup2000082606">
<head>
   <title>Jeg vilde saa gjerne hvile</title>
   <firstline>Jeg vilde saa gjerne hvile</firstline>
   <notes>
      <note>Gendigtning af Heinrich Heine: <xref type="translation" poem="heine2000082606"/>.</note>
   </notes>
   <quality>korrektur1,kilde</quality>
   <source pages="245"/>
</head>
<body>
Jeg vilde saa gjerne hvile
Ved din Side et sødt Minut;
Men du maatte bort, maatte ile,
Du havde travlt, min Glut.

Jeg sagde, at jeg døde,
Hvis ei din Gunst jeg fik.
Du loe af fuld Hals, Søde,
og neiede net, og gik.

Forøget har du end mere
Elskovens Qval i min Sjæl;
Du nægted endogsaa til Slutning
Et Kys mig, et ømt Farvel.

Tro ei, jeg vil mig uleilige
Med at hænge mig ved din Dør;
Thi alt det, ak, du Deilige,
Er hændet mig eengang før.
</body>
</poem>

<poem id="aarestrup2002021802">
<head>
   <title>Sove gjør de store Guder</title>
   <firstline>Sove gjør de store Guder</firstline>
   <notes>
       <note>Oversættelse af Heines <xref type="translation" poem="heine2017081901"/>.</note>
   </notes>
   <quality>korrektur1,kilde</quality>
   <source pages="246"/>
</head>
<body>
Sove gjør de store Guder
Nu i tykke Uveirsdyner,
Og jeg hører dem at snorke,
Og det tordner og det lyner.

Lyn og Torden! Stormen raser
Og det arme Skib forfølger -
Ak, hvem tøiler disse Vinde
Og de herreløse Bølger?

Jeg kan ikke Stormen hindre
Fra at kappe Skib og Skove,
Og jeg hyller mig i Kaaben,
For, som Guderne, at sove.
</body>
</poem>

<poem id="aarestrup2000082605">
<head>
   <title>Nu er det Tid; jeg vil hiint Tant</title>
   <firstline>Nu er det Tid; jeg vil hiint Tant</firstline>
   <notes>
      <note>Oversættelse af Heinrich Heine: <xref type="translation" poem="heine2000082605"/>.</note>
   </notes>
   <quality>korrektur1,kilde</quality>
   <source pages="246-247"/>
</head>
<body>
Nu er det Tid; jeg vil hiint Tant,
Jeg vil hiin Daarskab afskedige;
Jeg har saalænge, som Comediant,
Med dig kun spillet Comedie.

Coulisserne vare, som hver Mand saae,
De prægtigste og de mobileste;
Min Ridderkappe var himmelblaa,
Jeg følte det Allersubtileste.

Og nu, da jeg vil omvende mig,
Og den gale Daarskab afskedige,
Nu føler jeg mig saa gudsjammerlig,
Som spilte jeg endnu Comedie.

Ak Gud! I Spøg og ubevidst -
Jeg alt for tro Declamator! -
Jeg har med Døden i mit eget Bryst
Spillet den døende Gladiator.
</body>
</poem>

<poem id="aarestrup2000082607">
<head>
   <title>Du har Diamanter og Perler</title>
   <firstline>Du har Diamanter og Perler</firstline>
   <notes>
      <note>Gendigtning af Heinrich Heine: <xref type="translation" poem="heine2000082607"/>.</note>
   </notes>
   <quality>korrektur1,kilde</quality>
   <source pages="247"/>
</head>
<body>
Du har Diamanter og Perler,
Alt, hvorefter Mennesket seer,
Og du har de deilige Øine -
Elskede, hvad vil du meer?

Om dine deilige Øine
Har jeg vel digtet fleer
End tusinde evige Sange -
Elskede, hvad vil du meer?

Ved dine deilige Øine -
O, det er ikkun Plaseer! -
Er jeg ødelagt, gaaet til Grunde -
Elskede, hvad vil du meer?
</body>
</poem>

<poem id="aarestrup2002021812">
<head>
   <title>Knurre maa du, lee og gruble</title>
   <firstline>Knurre maa du, lee og gruble</firstline>
   <notes>
      <note>Oversættelse af Heinrich Heines »Wie du knurrst und lachst und brütest«.</note>
      <!-- TODO: Find originalen. -->
   </notes>
   <quality>korrektur1,kilde</quality>
   <source pages="248"/>
</head>
<body>
Knurre maa du, lee og gruble,
Krympes med fortræden Mine,
Du som, uden selv at elske,
Følger Jalousiens Pine

Ei den duftigrøde Rose
Lugte tør du, kysse modig,
Nei blandt Tornene du snuser
Til du faar din Næse blodig.
</body>
</poem>

<poem id="aarestrup2002021811">
<head>
   <title>Ha din Fader! ha, din Moder</title>
   <firstline>Ha din Fader! ha, din Moder</firstline>
   <notes>
      <note>Oversættelse af Heinrich Heines »Hol der Teufel deine Mutter«.</note>
      <!-- TODO: Find originalen. -->
   </notes>
   <quality>korrektur1,kilde</quality>
   <source pages="248"/>
</head>
<body>
Ha din Fader! ha, din Moder
Beggeto gid Fanden tage,
De, som satte i Theatret
Dig i Logen længst tilbage

Udstaffeerte som Kalkuner
Sad de der, og gav kun sjælden
Huller mig til Logens Baggrund,
Hvor du græd, min søde Ellen

Rolig sad de der og skued
To Forelskte efterstræbes,
Og de klapped, raabte Bravo,
Da de saae dem begge dræbes.
</body>
</poem>

<poem id="aarestrup2002021813">
<head>
   <title>Lykken - en løs, letsindig Frøken</title>
   <firstline>Lykken - en løs, letsindig Frøken</firstline>
   <notes>
      <note>Oversættelse af Heinrich Heines »Das Glück ist eine leichte Dirne«.</note>
   </notes>
   <quality>korrektur1,kilde</quality>
   <source pages="249"/>
</head>
<body>
Lykken - en løs, letsindig Frøken,
Altid paa Farten, aldrig bunden:
Hun stryger rask dit Haar fra Panden,
Et Kys maaskee - og er forsvunden.

Ulykken derimod - ak den fine
Ærbare Frue - hun er saa sikker,
Saa tro og kjærlig, passer paa dig,
Sætter sig ved din Seng og strikker.
</body>
</poem>

<poem id="aarestrup2002021808">
<head>
   <title>Siig, hvo opfandt Uhrene, Glut?</title>
   <firstline>Siig, hvo opfandt Uhrene, Glut?</firstline>
   <notes>
      <note>Oversættelse af Heinrich Heines »Sag mir, wer einst die Uhren erfund«.</note>
   </notes>
   <quality>korrektur1,kilde</quality>
   <source pages="249"/>
</head>
<body>
Siig, hvo opfandt Uhrene, Glut?
Tidens Afdeling i Time, Minut?
Det var en frysende Sorgensmand,
Han sad i Vinternætterne, han
Beregnede Musetændernes Magt
Og Faarekyllingens døsige Takt.

Siig, hvo fandt paa Kyssene først?
Det var en Mund med lykkelig Tørst;
Den kyssede og tænkte paa intet derved.
Det var i Mai paa et deiligt Sted,
De kjælneste Blomster af Jorden sprang,
Og Solen smiilte, Fuglene sang.
</body>
</poem>

<poem id="aarestrup2002021806">
<head>
   <title>Hvad har Du for i den deilige Nat?</title>
   <firstline>Hvad har Du for i den deilige Nat?</firstline>
   <notes>
      <note>Oversættelse af Heinrich Heines »Was treibt dich umher, in der Frühlingsnacht«.</note>
   </notes>
   <quality>korrektur1,kilde</quality>
   <source pages="250"/>
</head>
<body>
Hvad har Du for i den deilige Nat?
Vanvittigt vifter det dunkle Krat
Sig angst Violerne lukke
Og Rosen, den er af Skam saa rød,
Og Lilien staaer, bleg som en Død,
De tør neppe dufte, de sukke.

O kjære Maane! ja Du har Ret!
De fromme Blomster! jeg handlede slet!
De piinte Stakler! de Qvalte!
Men kunde jeg troe, de lyttede til,
Da jeg, beruset af Elskovs Ild,
Henrykt med Stjernerne talte?
</body>
</poem>

<poem id="aarestrup2002021807">
<head>
   <title>Den hellige Alliance</title>
   <firstline>Den hellige Alliance</firstline>
   <notes>
      <note>Oversættelse af Heinrich Heines »Es haben unsre Herzen«.</note>
   </notes>
   <quality>korrektur1,kilde</quality>
   <source pages="250"/>
</head>
<body>
Den hellige Alliance,
Vore Hjerter sluttede den;
De hvilte tæt ved hinanden,
De skilles aldrig igjen.

Ak, kun den unge Rose,
Der, foran Brystet, Du,
Den arme Bundtsforvandte,
Den trykkede vi itu.
</body>
</poem>

<poem id="aarestrup2002021809">
<head>
   <title>Frygt kun ei, at jeg forraader</title>
   <firstline>Frygt kun ei, at jeg forraader</firstline>
   <notes>
      <note>Oversættelse af Heinrich Heines »Sorge nie, dass ich verrate«.</note>
   </notes>
   <quality>korrektur1,kilde</quality>
   <source pages="251"/>
</head>
<body>
Frygt kun ei, at jeg forraader
Følelsen for disse Folk,
Skjøndt min Mund, af Dig begeistret,
Er en noget fyrrig Tolk.

I en Kjempeskov af Blomster
Ligger, i en Afgrunds Skjød,
Hin, den flammefulde Løndom,
Hin, den lønligdybe Glød

Funker Ilden lidt fordægtig -
Ha, det krummer intet Haar!
Verden her troer ei paa Flammer,
Og for Poesie det gaaer.
</body>
</poem>

<poem id="aarestrup2002021805">
<head>
   <title>Faren er der, Stormklokken ringer</title>
   <firstline>Faren er der, Stormklokken ringer</firstline>
   <notes>
      <note>Oversættelse af Heinrich Heines »Es drängt die Not, es läuten die Glocken«.</note>
   </notes>
   <quality>korrektur1,kilde</quality>
   <source pages="251"/>
</head>
<body>
Faren er der, Stormklokken ringer
Og jeg er forloren, himmelske Smerte!
Foraaret og to deilige Øine
Have sammensvoret sig mod mit Hjerte.

Foraaret og to deilige Øine -
Baade jeg og mit Hjerte ere forlorne!
Skovens Roser og Nattergale
Troer jeg, er med blandt de Sammensvorne.
</body>
</poem>

<poem id="aarestrup2000082603">
<head>
   <title>Mit Hjerte er sørgmodigt</title>
   <firstline>Mit Hjerte er sørgmodigt</firstline>
   <notes>
      <note>Gendigtning af Heinrich Heines <xref type="translation" poem="heine2000082603"/>.</note>
   </notes>
   <quality>korrektur1,kilde</quality>
   <source pages="252"/>
</head>
<body>
Mit Hjerte er sørgmodigt,
Dog klart løfter Maien sit Skjold;
Her staaer jeg, lænet til Linden,
Høit paa den gamle Vold.

Dernede Stadsgraven flyder
Med Aftenrøden i;
En Dreng i Skyggen meder,
Og fløiter en smuk Melodi.

Hinsides Glaciet venligt
I broget Nyrnberger-Maneer
Villaer og Mennesker, Hauger
Og Oxer og Skoven man seer.

Paa Blegdammen Pigerne springe,
Brede Lærredet ud med Fryd;
Møllehiulet strøer Diamanter,
Jeg hører den hulkende Lyd.

Ved Krudttaarnets Side, det gamle,
Der Skilderhuset staaer.
En Soldat i rød Mundering
Op og ned paa Posten gaaer.

Han leger med Muskettet,
Den funkler i Aftenqvæld,
Han præsenterer og skuldrer -
Gud give, han skjød mig ihiel!
</body>
</poem>

<poem id="aarestrup2002021803">
<head>
   <title>Vaarnattens Øine, stjerneblaa</title>
   <firstline>Vaarnattens Øine, stjerneblaa</firstline>
   <quality>korrektur1,kilde</quality>
   <!-- TODO: Find original -->
   <source pages="253"/>
</head>
<body>
Vaarnattens Øine, stjerneblaa,
Har Trøst, som jeg henrykt fatter:
Kan Elskov Dig til Jorden slaae,
Saa skal Elskov reise Dig atter

I Skyggen under den grønne Lind
Synger Nattergalen kjælen,
Og som Sangen trænger til Sjælen ind
Udvider atter sig Sjælen.
</body>
</poem>

<poem id="aarestrup2002021804">
<head>
   <title>Alle Skovens Træer skingre</title>
   <firstline>Alle Skovens Træer skingre</firstline>
   <notes>
      <note>Oversættelse af Heinrich Heines »Es erklingen alle Bäume«.</note>
   </notes>
   <quality>korrektur1,kilde</quality>
   <source pages="253-254"/>
</head>
<body>
Alle Skovens Træer skingre,
Men hvor er Capellets Mester
Hvor hver Rede musicerer
I det grønne Skovorchester?

Er det Stæren hist, graahærdet,
Som bestandig nikker, vigtig?
Eller den Pedant, histovre
Som kukukker taktfast rigtig?

Er det Storken, som alvorlig,
Og som om han dirigerer,
Med det røde Langnæb klapprer,
Medens Alting musicerer?

Nei, her i mit Hjerte Skovens
Mester for Capellet sidder,
Og jeg føler ham slaae Tacten,
Amor troer jeg, at han hedder.
</body>
</poem>

<poem id="aarestrup2002021801">
<head>
   <title>Erklæring</title>
   <firstline>Dæmrende kom Aftnen</firstline>
   <notes>
      <note>Gendigtning af Heinrich Heines <xref type="translation" poem="heine2002020388"/>.</note>
   </notes>
   <quality>korrektur1,kilde</quality>
   <source pages="254-255"/>
</head>
<body>
Dæmrende kom Aftnen,
Stærkere slog Brændingen an,
Og jeg sad ved Stranden, og saae paa
Bølgernes hvide Dands,
Og mit Bryst svulmede som Havet,
Og i min Længsel greb mig den dybeste Hjemvee
Efter dig, du hulde Billede,
Som overalt omsvæver mig,
Overalt mig kalder,
Overalt, overalt,
I Stormens Susen, i Havets Brusen
Og i mit eget Suk -

Med dette lette Rør skrev jeg i Sandet:
,,Agnes, jeg elsker dig!''
Dog ondskabsfulde Bølger udgjød sig
Over den søde Bekjendelse,
Og slettede den ud.

Skjøre Rør, forflyvende Sand,
Henflydende Bølger, Eder troer jeg ei meer!
Himlen formørkes, mit Hjerte forvildes,
Og med stærk Haand fra norske Skove
Rykker jeg den høieste Gran,
Og dypper den
I Ætnas glødende Svælg, og med en saadan
Ilddrukken Kjempepen
Skriver jeg paa det dunkle Himmelloft:
,,Agnes, jeg elsker dig!''

Hver Nat luer herefter
Histoppe den evige Flammeskrift,
Og alle kommende Børnebørnsslægter
Læse med Jubel Himmelordene:
,,Agnes, jeg elsker dig!''
</body>
</poem>

<!-- TODO: Raadstuekjelderen i Bremen, p. 255-257 -->

</content>
</section>

<section level="1">
<head>
   <toctitle>Tillæg</toctitle>
</head>
<content>

</content>
</section>

</workbody>
</kalliopework>
