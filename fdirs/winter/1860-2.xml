<?xml version="1.0" encoding="UTF-8"?>
<!DOCTYPE kalliopework SYSTEM "../../data/kalliopework.dtd">
<kalliopework id="1860-2" author="winter" status="complete" type="poetry">
<workhead>
    <title>Samlede Digtninger, 2. Bind</title>
    <subtitle>
        <line>Første Bind</line>
        <line>Blandede Digte. II</line>
    </subtitle>
    <year>1860</year>
    <notes>
        <note>Teksten følger Christian Winther: <i>Samlede Digtninger</i>, bd. 2, C.A. Reitzels Forlag, Kbh., 1860.</note>
    </notes>
    <pictures>
        <picture src="1860-1-p1.jpg">Titelbladet til <i>Samlede Digtninger, Andet Bind</i> (1860) lyder ,,Christian Winthers / Samlede Digtninger. // Andet Bind. / Blandede Digte. II. // Kjøbenhavn. / C. A. Reitzels Forlag. / 1860.''</picture>
    </pictures>
    <source facsimile="4135818394_color" facsimile-pages-num="582" facsimile-pages-offset="306">Christian Winther: <i>Samlede Digtninger</i>, bd. 1, C.A. Reitzels Forlag, Kbh., 1860.</source>
</workhead>
<workbody>
    
<poem id="winther2018090301" variant="winther2018081118">
<head>
    <title>Den 18de Aug. 1842</title>
    <subtitle>(Med et lille Basrelief, en Sangerinde, hvem en Amorin støder en Piil i Brystet)</subtitle>
    <firstline>Der sidder hun, og for en Stund</firstline>
    <source pages="1-2"/>
    <quality>korrektur1,kilde,side</quality>    
</head>
<body>
Der sidder hun, og for en Stund
Hun lader Lyren taus neddale,
Mens med et Smiil omkring sin Mund
Hun hæmmer Sangens milde Tale.

Hun standser Stemmens klare Strøm,
Den hendes Hjertes Afgrund rummer.
Et Liv af Anelser og Drøm
Hun lever, som i hellig Slummer.

Thi dybt i hendes Hjerte slog
En himmelsk Haand sit Guddomsstempel,
Og hendes Sind med Vælde drog
Fra Sangens til et andet Tempel.

Men ogsaa Han, hvis stærke Magt
Til navnløs Salighed indvier,
I hendes Barm har Spiren lagt
Til tusind ædle Melodier.

Og snart hun stemme vil paa Skjød
Sin Lyres atter vakte Strænge,
Og Sangen, dobbelt stærk og sød,
Sig fra begeistret Bryst fremtrænge. -

- Forkast ei <w>Du</w>, hvad reent og smukt
Er skjenket Dig af gode Guder,
Og pluk paa Jorden glad den Frugt,
Som Dig en bedre hist bebuder.

Hvad her sig rører i vort Bryst,
Er Anelsen om hine Sange,
Men givet os til liflig Trøst,
Naar Jordens Mørke gjør os bange.

Lad da igjen fra denne Dag
Din Sangfugl frit af Buret svæve,
At den med kraftigt Vingeslag
Dig maa fra Livets Taager hæve.
</body>
</poem>

<poem id="winther2018090302" variant="winther2018081119">
<head>
    <title>Tak for Blomsterne</title>
    <toctitle>Tak for Blomsterne. Til Beppina</toctitle>
    <subtitle>Til Beppina</subtitle>
    <firstline>Naar her i By jeg sidder</firstline>
    <source pages="3-5"/>
    <quality>korrektur1,kilde,side</quality>    
</head>
<body>
Naar her i By jeg sidder
Som en Kylling i et Æg,
Og hører Lærkens Qvidder
Kun fra Gjenboens Væg,
Og seer af Herrens Himmel
Den hele lange Dag
Kun en usel, lille Strimmel
Over Skorsteen og Tag;
Naar Egen og naar Bøgen
Jeg næsten reent har glemt,
Og næppe veed, om Gjøgen
Sin Jubel har istemt:
Da virker, huldt fortryllende,
En Haandfuld Blomsters Pragt,
I Duften mig indhyllende,
Med forunderlig Magt.
Jeg føler mig i Tankerne
Fra Byens Larm hensat,
Og hviler under Rankerne
I Skovens grønne Nat;
Jeg Hjorten seer, den raske,
At speile sig i Bæk,
Og hører Anden pladske
Bag Sivets blanke Hæk.
Snart i en stille Have
Jeg synes, jeg gaaer;
Omringet tæt af Grave
En Landsbykirke staaer;
Mens Aftenklokken kimer
Mod den guldgule Sky,
Sødtsvundne Ungdomstimer
Jeg lever om paany!
Snart ligger jeg paa Sengen
Af det duftende Hø,
Og stirrer over Engen
Og den glimtende Sø;
Mens Sommervinden vifter
Og bøier Græsset ned,
Og Billederne skifter
I Uendelighed!
  <w>Dem</w> takker jeg da hjerteligt
For de Syner, jeg har havt;
Thi sødt-veemodigt-smerteligt
Drog mig Blomsternes Kraft.
<w>Dem</w> takker jeg for Minderne
Om Glæder og om Vee,
For Vennerne, Veninderne,
Hvis Billed jeg fik see;
For Vandring gjennem Moserne,
I Skov, ved Søens Bred,
For ,,<w>Cachucha</w>'' og for Roserne
Og al anden Venlighed!
</body>
</poem>

<poem id="winther2018090303" variant="winther2018081120">
<head>
    <title>Italiænsk Genrebillede</title>
    <subtitle>Efter Catels Maleri</subtitle>
    <firstline>Mildt en Sommerluftning svæver</firstline>
    <!-- Catel malede stort set kun italienske genrebilleder, så det er nærmest umuligt at finde maleriet Winther henviser til. -->
    <source pages="6-10"/>
    <quality>korrektur1,kilde,side</quality>    
</head>
<body>
Mildt en Sommerluftning svæver
Op fra Havets mørke Blaa;
Stolt Cypressens Taarn sig hæver,
Pignen mon sin Skjerm udslaae.

Solens Ild, de sine Lufte
Trænge gjennem Frugt og Blad;
Stærkt Orangens Guld maa dufte
I det rene Himmelbad.

Kilden risler, snoer og svinger
Sig om Klippens brune Krop;
Middagsklokken yndigt klinger
Hist fra Nonneklostret op.

Korset blankt paa Taarnet glimter
I den fjerne, store By;
Hvide, spændte Seil jeg skimter,
Bjerget, med sin lette Sky.

Her paa Skrænten vil jeg hvile,
Lystent aabne hver en Sands,
Og mig lade huldt tilsmile
Af den rige Skjønhedskrands.

Hørtes ikke hist en Stemme?
Det var tæt herved, den lød!
Hver Accent jeg kan fornemme, -
Ak, hvor smigerfuld og blød!

,,Tys, Vincenza! lad ham ride
Først et lille Stykke bort;
Noget, som han ei maa vide,
Vil jeg Dig fortælle kort.

Ned ad Bjergets steile Side
Æslet gaaer sin jævne Gang.
Synger Han? - Det kan jeg lide!
Mig beroliger hans Sang.

Er Du træt i Dine Hænder? 
Hold kun ud en lille Stund,
Ind til Apelsinen render
Overgivent til Din Mund;

Fuld er Kurven da, min Lille!
Og da har jeg Dig fortalt,
Hvad jeg just fortælle vilde, -
Skjøndt det aner Du vel alt?

Giv - det er, hvad jeg vil sige,
Mig Dit Hjerte, Haand og Tro!
Bygges ei paa Himmerige,
Naar vi gifte os, vi To?

Immervæk jeg var saa bange,
At en Anden - <w>han</w>, som red
Nys herfra, - Dig skulde fange
Ved sin sledske Venlighed.

Siig, <w>Vincenza!</w> har jeg svigtet
Nogen Pligt, som Elskov bød?
Har de Sange, jeg har digtet,
Ikke tolket Dig min Nød?

Jo, i Nattens Mulm min Cither
Tidt Dig klaged, hvad jeg led;
Mens fra Vindvets lille Gitter
Du paa Gaden titted ned.

Jeg Din Dør har tidt bekrandset;
Og - har nogentid i Qveld
Jeg med andre Piger dandset,
End med Dig, en Tarantell?

Jeg har taalt - nær ved at græde
At Du sang og gik til Dands,
At Du tidt forjog min Glæde,
Bitter som en Pommeranz.

<w>Pier-Anton</w>, min Fader, siger
Selv, at <w>Du</w> er een af dem
Blandt de unge Dalens Piger,
Jeg tør føre til vort Hjem.

Du for ung? - Ak, just det Bedste
Banen vorder lang, - men sød:
Hjertets Blomst bør Roden fæste
Midt i Ungdoms Morgenrød.

Saa! - her lægger jeg den Sidste
O, hvor lykkelig jeg var,
Hvis - <w>Vincenza!</w> om Du vidste -
Søde! faaer jeg intet Svar?''

  Intet Svar fik jeg at høre,
Skjøndt jeg skjærpede mit Blik
Og jeg spidsede mit Øre; -
Parret ned ad Bjerget gik.

Forst en Hvisken lød, saa Latter
Muntert op fra Stien klang; -
Og jeg støtted Staven atter
Paa min skjønne Pilgrimsgang.
</body>
</poem>

<poem id="winther2018090304" variant="winther2018081121">
<head>
    <title>For Studenter-Sangforeningen</title>
    <firstline>Lad Tonerne svinge</firstline>
    <source pages="11-13"/>
    <quality>korrektur1,kilde,side</quality>    
</head>
<body>
Lad Tonerne svinge
Sig op mod det Blaa;
Thi Sangen har Vinge
For Himlen at naae; 
Til Jorden den lokker
De Himmelske ned, -
See, Sværmen alt flokker
Sig rundt om vort Fjed!

De smaa Amoriner -
Knap har vi dem kaldt
Med listige Miner
Omringe os alt.
De vinke, de smile
Os Smerte og Lyst,
Med stammende Pile
De true vort Bryst.

Ak, lad dem kun tænde
Vort Hjerte i Brand;
Vi Lægedom kjende.
Som lindre den kan;
Bacchanter hiddandse
I svimlende Drøm,
Med svalende Krandse,
Med Druer i Strøm.

O vee! det fordobbler
Vor Qval og vor Lyst;
Vildt bruser og bobler
Os Blodet i Bryst;
Dets Flamme bebuder
Kun Afgrund og Død -
Forbarmende Guder!
O, hjelp i vor Nød!

Det glimter i Luften
Saa blændende rødt,
Og Blomsten i Duften
Udaander sig sødt.
Dybt anende bæver
Den undrende Jord,
Livsaligt nedsvæver
Nu Helicons Chor.

Med Toner de kjøle
Det sydende Blod,
I Barmen vi føle
Nyspirende Mod.
De sangrige Piger
Os favne saa ømt,
Og Qvalen bortviger,
Som havde vi drømt.
</body>
</poem>

<poem id="winther2018090305" variant="winter2003030501">
<head>
   <title>Forord</title>
   <subtitle>(1848)</subtitle>
   <firstline>Alt længe disse Blade laae</firstline>
    <source pages="14-16"/>
   <quality>korrektur1,kilde,side</quality>
</head>
<body>
Alt længe disse Blade laae
Hos mig, saa dybt i Gjemmet;
Nu vil de ud i Verden gaae,
Som er dem, ak! saa fremmed.

De troe, det er et helligt Bud
At styre Frihedslængsel,
Og vaabenløse flye de ud
Fra mig, som fra et Fængsel.

Skjøndt mangt et Blad blev guult og graat
Og Skriftens Blæk er bleget,
Hos mig de havde det dog godt,
Omskygget og omhæget.

Nu frygter jeg, de blive ør
Paa Jordens Tumleklode,
Der tumle kan langt meer, end før
Man ellers den tiltroede.

Den vrider sig med Støi og Brag,
Ret som den vilde revne;
Det bliver altsaa deres Sag
At snoe sig efter Evne.

Lad dem see til, hvordan de vel
Kan skjøtte og kan tee dem;
Det er vel knapt, at nogen Sjæl
Vil høre eller see dem.

De svinde sagtens som et Fnug
For Tidens Storme vilde; -
Mon Nogen nu paa Elskovssuk
Sit Hjertes Kraft tør spilde?

Er Citharspil og Suk og Sang
Vel ret courante Vare?
Nei, Hjerterne har nu engang
Langt andre Ting at klare.

Og de skal have Lov dertil,
Ifald med Kraft og Lempe
I Havnen de os føre vil,
Hvorfor, jeg troer, de kjæmpe.

Der kommer da en bedre Tid,
Naar de tilgavns har seiret,
En Vaar saa frisk, en Sommer blid,
Hvor man kan trække Veiret.

Da vaagner alle Fugle nok,
Som laae i Vinterdvale
Og da tør og min lille Flok
Til Hjertet atter tale.
</body>
</poem>

<poem id="winther2018090306" variant="winter1999070726">
<head>
   <title>Til en Digter</title>
   <subtitle>
      <line>»Hvor Mænd i Atlashoser gaae,</line>
      <line>Er ei <i>vor</i> Plads.«</line>
      <line></line>
      <line>»Men det skal være Folkets Fryd og Taarer,</line>
      <line>Som klinger i den danske Digters Røst.«</line>
      <line><i>Poul Møller.</i></line>
   </subtitle>
   <toctitle>Til en Digter</toctitle>
   <indextitle>Til en Digter</indextitle>
   <firstline>Hvis Du vil synge Dig til Glæde</firstline>
   <notes>
      <note>Første citat er fra Poul Martin Møllers <xref poem="moellerpm20010502514"/>.</note>
   </notes>
   <source pages="17-18"/>
   <quality>korrektur1,kilde,side</quality>
</head>
<body>
Hvis Du vil synge Dig til Glæde,
Og ærlig Tak for Sangen faae,
Skal ikke Du i Hallen træde,
Hvor Fornemhedens Gud har Sæde,
Hvor Nøgler og hvor Stjerner gaae;
Thi der tidt Tankerne er spæde,
Og der tidt Hjerterne er smaa.

Har Du en Palme, blodomgjødet,
En Tidselvaand af Blomster dækt,
En Piil, ret kraftigt gjennemglødet,
En Frugt af Elskovs-Solen sødet,
Et Sværd med Klang og Sving og Vægt;
O, Digter! Du skal ei forøde't
Paa en saa tam og udtømt Slægt!

Har Du et Bryst med Kraft i Lungen,
Saa spar det til en anden Gang;
Man svimler, har Du kjækt Dig svungen,
Og har Du ømt, vemodigt sungen,
Er Taareveien tør og trang;
Ad dristigt Skjemt man smiler tvungen,
Man leer kun haant ad Hjertets Sang.

Syng Du for Knøsen hist bag Ploven,
For Svenden i Regentsens Ro,
For ham, der kjæmpe maa med Voven,
Syng for Soldaten ved Cartoven,
For Pigen ved sin Malkeko; -
Om ei for andre, saa i Skoven,
Hvor Dine smaa Colleger boe.

Jeg synger ei for nogen Anden
End Hende med det klare Blik,
Med blonde Lokker over Panden,
Som har berøvet mig Forstanden,
Jeg først i Vuggegave fik,
Men skjænket mig en bedre anden
I Kjærlighedens Trolddoms-Drik.
</body>
</poem>

<poem id="winther2018090307" variant="winther2017100261">
<head>
   <title>Hilsener paa Nytaarsdag</title>
   <firstline>Som Janus, Ryg mod Ryg, vi maae</firstline>
    <source pages="19-26"/>
   <quality>korrektur1,kilde,side</quality>
</head>
<body>
<nonum><center><i>Til en Fader</i></center></nonum>

Som Janus, Ryg mod Ryg, vi maae
Tidens Bølgegang bestaae.
Mens fremad mine Tanker jage,
Advarende Du seer tilbage;
Du lægger Planer giver Raad,
Jeg laaner Dig min Arm til Daad;
Ved Aarets Ende kan vi begge
En ganske artig Sum oplægge.


<nonum><center><i>Til en Moder</i></center></nonum>

Min Moder! Du i Dag modtage
De Ønsker, som jeg alle Dage
For Dig til Herrens Throne sender!
Jeg kysser Dine kjære Hænder,
Jeg glad velsigner Dig, Du Fromme!
For hver en Stund, der end skal komme;
Thi vist jeg veed, at Du vil være
For mig den samme Elskte — Kjære!


<nonum><center><i>Til en Ven</i></center></nonum>

Du sled og slæbte,
Du stred og stræbte
Det ganske Aar;
Men i den samme
Forslidte Ramme
Endnu Du staaer.
Snart vil jeg haabe,
At Naadens Draabe
Tæt falde maa,
Dit Bager fylde
Og Dig forgylde
Fra Top til Taa!


<nonum><center><i>Til en Søster</i></center></nonum>

Jeg ønsker Dig, min ædle Søster!
Alt, hvad Dit unge Hjerte lyster!
Credit paa hele Østergade,
Ret mange Baller, muntre, glade,
En Plads i Logers første Række
I eet Theater — i dem begge?
En Sværm af Venner, som fêtere,
Veninder, som beskedne ere,
Og ene lade Dig brillere, —
Saa ønsker Du vel ikke mere?


<nonum><center><i>Til en Broder</i></center></nonum>

Du flagred alt, min Broder! længe
Paa Vaarens blomsterrige Enge;
Men som en ret ustadig Bi,
Du aldrig Hvile fandt deri.
Gid nu den lille vakkre Dreng
Maa komme med sin Buestræng,
Dig lokke med sin søde Lyst
Og vise Dig Din Blomst i Lunden,
Og faae til <i>Fleres</i> Fred og Trøst
Din Haand i Baand, Din Vinge bunden!


<nonum><center><i>Til en Sømand</i></center></nonum>

Paa Havet trygt Du ile frem
Til rige Kyster i det Fjerne;
Og Himlens faste, klare Stjerne
Dig vinke sikkert til Dit Hjem.
Gid snart en Stjerne Dig opgaae,
Som Dig i Livet leder sikkert,
Gid snart igjennem Hjertets Kikkert
En venlig Havn Du øine maa.


<nonum><center><i>Til en Elsker</i></center></nonum>

Som fordum Damen eensom sad
I Buur, med lysen Guld og Silke,
Og væved yndigt Rosens Blad
Og Lilien paa de svaie Stilke;
Saaledes Du herinde boer,
Hvor Kjærlighed og Troskab throne,
Og skaber huldt en Rosenflor,
Hvoraf os her paa denne Jord
Og hisset flettes skal vor Krone.


<nonum><center><i>Til en Elskerinde</i></center></nonum>

Som det i gammel Tid var Skik
Blandt hine Kjæmper bolde,
Jeg sværger ved Dit livsalige Blik,
Og Eden er let at holde:
At jeg vil evig huld og tro
Dig i mit Hjerte bære,
Og Du — Du er saa elskværdig jo,
At det kan ei andet være.


<nonum><center><i>Til en Lærd</i></center></nonum>

Mens Du saa rastløs lytter, lurer
Til gamle Skroller og Skripturer;
Mens Du saa ivrigt higer, søger
I friske og i mugne Bøger,
Nedgraver Dig i dunkle Gruber
Og sværmer om de fede Kuber;
Mens Du ei ændser eller tænker
Paa Øieblikkels svære Lænker:
For Dig mit Hjerte, som Du kjender,
Til Himlen Bønner nu opsender,
At, naar engang Dit Øie vender
Fra al sin Travlhed træt tilbage,
Det ret maa møde milde Dage.


<nonum><center><i>Til en Landmand</i></center></nonum>

Din Plov, Din Harve og Din Spade,
Din Skov, Din Mark, Din Stald og Lade
For Sot og Ild og Vandets Fare
Dig Himlen naadeligt bevare!
Gid luunt i Dine Lindes Skygge,
Paa Taget Storken Rede bygge!
Og Svalen Bo paa Muren sætte!
De kjende netop til det Rette;
Kun did de søge hen, de To,
Hvor der er Fred og huuslig Ro.


<nonum><center><i>Til en Jæger</i></center></nonum>

Din Skov, Din Hund, og Din Bøsses Ild
Er al Din Tanke — og Du er vild!
Jeg haaber, snart Du vil Tamhed lære;
Det kommer let ved et eneste Skud
Af den fortvivlede, lille Gud, —
Og han skyder aldrig feil, min Kjære!


<nonum><center><i>Til en Veninde</i></center></nonum>

Jeg aner alle Dine Tanker,
Jeg veed, hvorfor Dit Hjerte banker,
Hvorfor Dit Øies Straaler tindre,
Hvad sigb evæger i Dit Indre!
<i>Heri</i> hvert Ønske sig forener
Og — ja, Du veed nok, hvad jeg mener!


<nonum><center><i>Til en Kunstner</i></center></nonum>

Naar guddomsfyldt Dit Hjerte banker,
Vær kjæk og fri! klar Dine Tanker!
Gaa, sæt Dig paa Dit Værksted rolig,
Tag sindig fat og arbeid trolig,
Af ingen Kunstkritiker skæammet,
Af ingen Kunstforening hæmmet;
See lige ud og ei til Siden!
Dit Værk sig dømmer selv i Tiden.


<nonum><center><i>Til en Vanddranker</i></center></nonum>

Hør, siig mig, seer Du denne Drue?
Hvor sværmerisk dens Øine lue!
Hvor runde er ei disse Former!
Og Blodet, føl, hvor hedt det stormer!
Og denne vil Du reent forsage?
Fornægte hine skjønne Dage,
Da den saa høit vort Hjerte stemte,
At alle Sorger reent det glemte!
Drik Piin, min Ven! men ei formeget, —
Og drik ei Vandet reent fra Qvæget.


<nonum><center><i>Til en Skandinav</i></center></nonum>

Ja, Du gjør Ret! — vær med at spinde
Den ædle, trefoldstærke Tvinde!
Ja, Du gjør Ret! vær med at flaae
Den Treklang an, som kjækt skal gaae
Hen over tusind Hjerters Strænge,
Vag Norges Gran, paa Danmarks Enge,
Ind mellem Sverrigs stærke Fjelde,
Og trænge frem med Aandens Vælde
Og faae det Skilte smukt forenet
Og Liv i det, som var forstenet.


<nonum><center><i>Til en Digter</i></center></nonum>

Dig ønsker jeg, Apoll vil sende
Først godt Papir og Blæk og Penne,
Saa nye Tankestof <i>en masse</i>,
Et Forlag, som er ret pr. Kasse,
Begeistrings Bæger, fyldt til Randen,
Taalmodighed og Been i Panden
Mod Recensenter og Hveranden.
</body>
</poem>

<poem id="winther2018090308" variant="winter1999070727">
<head>
   <title>Natten</title>
   <subtitle>(Thorvaldsens Basrelief)</subtitle>
   <firstline>End er det Nat! - i underlige Drømme</firstline>
   <pictures>
       <picture ref="thorvaldsen/1815-natten" /> 
   </pictures>
   <source pages="27-28"/>
   <keywords>thorvaldsen</keywords>
   <quality>korrektur1</quality>
</head>
<body>
End er det Nat! - i underlige Drømme
Indhyllet og i Mørkets svale Slør
Hun blidt og sagte - sagte sees at svømme
Mod Morgenrødens fjerne, lukte Dør.
Med stille Sukke ved den ømme,
Den moderlige Barm hun kjærligt dysser
De slumrende, forgrædte Børn, og Vinden,
Let viftende om Lokken, dem fra Kinden
De hede Smertens Perler huldt bortkysser!
   Den Ældste, Haabet, lukket har sit Øie,
Som nys vemodigt stirred mod det Høie;
Den Mindste, Længsel, mod sit eget Bryst
Det tankefyldte Hoved monne bøie
Og lytter nu til al den skjulte Lyst, -
Den smerteblandede, som evigt hviler
Derinde - og ved Drømmen smiler.
Men snart vil Mulmet vige bort, det sorte,
Og Rosen spire frem ved Morgnens Porte,
Og Jordelivets Dæmring, dybt dernede,
Vil sig for Solens Glædessmil adsprede!
   <i>Da</i> vil den Første klart sit Øie hæve
Og ane Himlens Vei og Viisdoms Raad.
Den Anden vaagne skal og svæve
Fortrøstningsfuld, og ingen anden Graad
Der fødes skal, end Morgnens Perler klare,
Som Dagens Roser friske skal bevare.
</body>
</poem>

<poem id="winther2018090309" variant="winther2017100278">
<head>
   <title>Til en dansk Bog</title>
   <firstline>Hav Tak, Du Krands af Tanker</firstline>
    <source pages="29-30"/>
   <quality>korrektur1,kilde,side</quality>
</head>
<body>
Hav Tak, Du Krands af Tanker,
As Billeder og Ord,
Af Klang og Blomsterranker,
Af Solo-Sang og Chor!

Hvergang jeg Dig oplukked,
Hvor sødt ei Hjertet slog!
Ei dybere jeg sukked
Ved nogen anden Bog.

Hvor tidt bar Du ei dulmet,
Naar Hjertets Strøm blev vild;
Naar under Asken ulmed
Min Smertes skjulte Ild.

Du aabned tidt mit Øie,
Naar Glæden stod mig fjern,
Du kunde Villien bøie,
Som troede sig af Jern.


Du skjænked tidt en Nøgle
Til Paradisets Lyst;
Du dræbte tidt en Øgle,
Der ruged i mit Bryst.

Jeg fandt blandt dine Sange
Det Yndigste, jeg veed;
Det smelted mange Gange
Mig med Livsalighed.

Ved hver en Blomst, jeg plukked,
Ved hver en Frugt, Du gav,
Jeg dybere neddukked
I min Begejstrings Hav.

Saa kjærligt har Du bragt mig
Til himmelsk Ro og Fred,
Og Alt, hvad Du har sagt mig,
Mit Hjerte hænger ved.

[?] en hvad min Aand udspandt sig <!-- Der mangler et tegn i facsimilen -->
Af Dig, det nævnes ei;
Jeg troer, ei Nogen fandt sig
Det Samme <i>der</i>, som jeg.

</body>
</poem>

<poem id="winther2018090310" variant="winther2017100277">
<head>
   <title>Duetto</title>
   <firstline>Luften suser alt i Skoven</firstline>
    <source pages="31-33"/>
   <quality>korrektur1,kilde,side</quality>
</head>
<body>
<nonum><center><i>Afsked</i></center></nonum>

Luften suser alt i Skoven,
Hvisker gjennem Busk og Træer;
Svagt, som Sølverstænk paa Voven,
Glimter Dagens første Skjær;
Vi maae, sra hinanden fjerne,
Nu den lange — lange Dag
Tause vente Haabets Stjerne, —
Ene med vort Hjertes Slag.

Lærke! tolk mig Dine Sange,
Lille, qviddrende Prophet!
Trøst mit Hjerte, ømt og bange,
Hvis Dit Blik har Trøsten seet.
Eller vil Du heller gjemme
Dine Toner i Dit Bryst,
At vi end en Stund kan glemme,
Og i Glemsel finde Trøst?

Ak! den kolde, klare Morgen
Dræber grumt vor hulde Nat!
Elskte! vær ei bleg som Sorgen!
Elskte! vær ei syg og mat!
See! i Dagens vaagne Drømme
Skal Du leve som min Sjæl,
Og med den i Mindet søomme
Om Din Veemod, Dit Farvel!


<nonum><center><i>Længsel</i></center></nonum>

Fra mit Hjertes dybe Hjem
Svæver bævende min Klage,
Skjult for Verden, stille frem
Til Dit Hjerte og tilbage!
Liig en Due den sig svinger,
Useet af den travle Dag;
Intet Olieblad dog bringer
Os dens sagte Vingeflag.
Ingen Trøst den fører med!
Som en Rovfugl den sig nærer,
Graadig paa vor Tankes Fred,
Mens vort Hjertes Kraft den tærer!
Skal den spærres da i Fængsel?
Nei, den har et helligt Navn:
Hvad var Elskov uden Længsel?
Hvad var Livet uden Savn?


<nonum><center><i>Gensyn</i></center></nonum>

Det er Nat, og med Smiil omkring Munden
Straaler Hesperus klart og i Lunden
Aander duftende hver Caprisol.
Vi tør mødes, men ak! i det Dunkle;
Dog vor Kjærligheds Fakkel vil funkle,
Paa vor Himmel en flammende Sol.

Lad Din Kind da kun blusse og blegne,
Lad Dit Øielaag synke og segne,
Lad Din Læbe kun tryllende lee!
Mig har Guden opladt mine Blikke,
Og en Evigheds Ruus kan jeg drikke
Af hvad Hjertet i Natten vil see!

Hvilken Lyst! o, jeg hører Din Stemme!
Jeg tør favne Dig trygt! jeg tør glemme!
Jeg tør trodse hver Qval med Foragt!
Hvert Secund, som Du skjænker mig, iler
Som en Engel, der lytter og smiler
Til vor Fryd og vor hellige Pagt!
</body>
</poem>

<poem id="winther2018090311" variant="winther2017100276">
<head>
   <title>Donizetti og Weyse</title>
   <firstline>Hvad vil den Strøm af Toner vel</firstline>
    <source pages="34-40"/>
   <keywords>weyse</keywords>
   <quality>korrektur1,kilde,side</quality>
</head>
<body>
Hvad vil den Strøm af Toner vel,
Som ængster grufuldt her min Sjæl?
Hvad har jeg gjort, at jeg har sænket
Mig i den Hvirvel ned,
Hvor Alt, hvad jeg paa Jorden led,
Alt, hvad mit Hjerte dybest krænked,
Nu lever op med Haan og Latter
Og knuger sig om Hjertet atter?
— Hvor yppigt Tonerne fremlyner —
Som en Savannas geile Urtepragt
Ved Vaarens Tid af Slummer vakt,
Saa myldre for mit Øie fæle Syner.
Natur? — og Sandhed? — Poesie?
I denne Op- og Nedad-Tumlen?
I denne Hylen, Brølen, Mumlen?
Kan I vel nære jer deri? —
Paa dette usle Ordstillads?
I disse vrængede Gestalter,
Hvor tusind Arlecchino-Pjalter
Af Toner er den hele Stads?
Er det en sund Begejstrings Flamme,
Som føder dette evig Eet og Samme?
Og denne Løgn af Ord og Klang,
Er det et rigtigt Hjertes Sang?
Skal dette være lystigt? — Det er Griin
Er dette Suk? — Det er et Hviin!
Er dette Smerte? — Det er Krampe,
Fremkaldt ved giftigtunge Dampe,
Der hæve sig, som fra en Gravruin,
Bevoxt med spættet-røde Svampe!
Hvor er jeg? — i en lummer Halle;
Stærkt blænder mig den store Lampe
Med skarpe Blus, hvis Straaler falde
Paa Sværmen ned, den drukkenglade,
Der ør med Tummel fylder Huset,
Som naar de travle Biers Stade
Med antændt Svovl man har beruset.
— Udlevede Herrer hist! som svarme <!-- sværme] svarme ? -->
For denne Sangerindes stærke Bryst,
Og finde Poesiens fulde Lyst
Bag disse skovbesmurte, stygge Stjerne!
Ah, den Natur, den passer just
For Hjerters Speil, hvor Levelystens Rust
Har lagt sig tykt, som Mos paa Muren,
Og slettet ganske ud <i>Naturen!</i> —
    Hist sniger sig den sittrende Hysterie
Krampagtigt om, og vildt bedaarer
Med sine hede, falske Taarer.
Foreent til Eet med Sangens Lefleri
Staaer Sangeren med hiin i Pagt
Og øver al dens skumle Magt! —
<i>Der</i> sidde de, de stakkels Qvinder,
Med Øiet svømmende, med Kinder
Snart sandseblussende, snart bleged'
Af denne Smertekildren fød og blød,
Der sittrer gjennem Barm og Skjød:
,,Det er en Mand! — Han synger ud af Skjæget!
,,Og Skjæget, see, hvor sort! — o, han er skjøn!
,,En Guddom! tryllende og deilig!
,,Jeg skjænker ham, saa dybt bevæget,
,,Min Rose, som hans bedste Løn —
,,Der kom Finalen just beleilig!''
Og Tonen strækker han saa milelangt,
At deres Hjerte bliver ømt og trangt, —
De tabe Veiret — som alt med Varme
Han pressed dem i sine Arme!
    Blaseerte Hjerter!I maae <i>rystes</i>,
I føle ellers ei, — og Sukket,
Som fordum let har Eder vugget,
Maa pinefuldt nu af jert Indre krystes;
I denne Malstrom maae I snoe og vende,
I denne grimaceerte Jammer
Jert eget slappe Jeg gjenkjende,
disse vammelsøde Phosphorflammer
Af en forskruet Elskov brænde!
Tørt er mit Øie — Kinden staaer i Brand -
Gud hjælp — og frels mig min Forstand,
Thi Tanken svimler alt paa Vanvids Rand -
Min Tinding banker — Hjertet sprænges -
O - efter Luft og Taaredug det længes! —
Ud! — bort herfra! — — —
- - - O, Nattens Himmel
Med sorte Sky, med kolde Byger,
Med Storm, som over Heden fyger
Og leger vildt med Løvets Vrimmel,
Du kjøle Febren i min Sjal,
Du aabne for min Taares Væld!
Velsignelse derfor! Jeg føler ret
Mit Hjerte frit, min Aande let!
Den Rædsel, den er <i>sand</i>, den Klage
Alvorlig, dyb — hvad vil jeg meer?
Igjennem Mulmets Koglerier seer
Jeg hist den pandserklædte Macbeth drage,
Og al den Skræk, som Dybet eier,
Hvor Djævle juble, Helved leer,
Og ved sin egen Latter farer sammen, 
Staaer klart for mig i Hexeflammen
Ved disse Toners ægte Seier! —
— Men Stormen tier, — bag Skyen hist
Fremtitte Stjerner, Gnist ved Gnist; 
Høitideligt bag dunkle Krat og Fjelde
Den røde Maane seer jeg qvælde.
Fra Borgen ned ved Midnatstid
En Skygge svæver, lang og hvid
Paa Toners Flugt, hvori al Vee,
Som et usaligt Hjerte rummer,
Udtaler sig, mens hist af Slummer 
Smaa-Alfer vaagne for at see
Og lytte, — mens bag Rosenbække,
Der sig langs Borgens Have strække,
Den lille Amor gi'er sig til at lee! —
    Alt Solen straaler over Vang;
Histnede dybt i Dalens Skjød,
Hvor Vandet svinger Møllens Hjul,
Der lyder skjemtefuld en Sang.
Hvor jubler den! — o, jeg maa juble med
Hvis jeg for Latter kan! — Jeg iler ned
Til Byen der ad denne Skyggegang. 
Ved Kroen her jeg vil mig blande 
I Sværmen; hvor de slaaes og bande,
Og klage ser Chirurgen, der 
Sig vever dreier hist og her,
Ironisk trøster Een og Hver
Og læger Næse, Kind og Pande, 
Mens Jægeren sig skjelmsk mon snige 
Med søde Toner til sin Pige,
Og skræmmer Livet af den Tykke,
Der glemmer ved en Steg sin Elskovs Lykke! 
— Her føres jeg til Østerland
Paa disse rige Tonevinger-
Og snart med Alvor de mig bringer
Til Kjæmpehøien hist ved Nordens Strand; 
Snart Folkets Tanke ærligt klinger
I dette jævne, snilde Qvad,
Som om det klang fra Mark og Tale, 
Og snart som ømme Nattergale
Det til mit Hjertes Dyb sig svinger. 
En evig Guddom staaer ham bi,
Og overalt der Sæd nedlægges, 
Som i min evigvakte Phantasie
Til Liv og <i>Virkelighed</i> vækkes! 
Der er en Rigdom her af Poesie;
I Vexelglands jo disse Toner tale,
Imens de skildre, tegne, male.
Hvi mægte de at naae mit Hjerte?
Hvi kan de løse al min Smerte?
Mens Læben leer, mens Hjertet bløder
Ved Sorg og Lyst — hvi nærer de og føder?
Hvi vække de min høie Latter 
Og sænke mig i Veemod atter?
Hvorved? hvordan? — ak, der er <i>Poesie</i>, 
Og der er <i>Sandhed</i> og <i>Natur</i> deri! 
See, hver en Characteer staaer fri,
For sig, selvstændigt klaret,
Som af en Guddom aabenbaret
Og viser tydeligt, at ned de stamme
Fra sand Begeistrings og Geniets Flamme,
Som aldrig dvæler ved hiint <i>Eet</i> og <i>Samme</i>.
See! Alt har Snndhed, Dybde og — en <i>rigtig Mening</i>;
Samvævet i en huld Forening,
Hvad der i Sang og Tale er beslægtet,
Ved Harmonien har hinanden ægtet; 
En reen, en evig Lov og Aand 
Velsignet har det skjønne Baand.
    Heel tankefuld jeg stiger op,
Til Kirken hist paa Høiens Top,
Og blandt de andre fromme Gjester,
Der under Korsets sikkre Læ
Andægtigt bøied deres Knæe,
Jeg atter høre vil min Mester,
Der i sit eget Reqviem,
Saa dybt, saa fuldt af Himmelsk Længsel, 
Saa rigt paa Trøst for Hjertets Trængsel, 
Har manet for vor Tanke frem
Den søde Fred, som, fri fra Længsel, 
Hans Sjæl nu har i Evighedens Hjem!
</body>
</poem>

<poem id="winther2018090312" variant="winter1999070728">
<head>
   <title>Sommerlyst</title>
   <toctitle>Sommerlyst</toctitle>
   <indextitle>Sommerlyst</indextitle>
   <firstline>Nu kan vi dandse!</firstline>
    <source pages="41-42"/>
   <quality>korrektur1</quality>
</head>
<body>
Nu kan vi dandse!
Lystigt i Sommerluft,
Binde vi Krandse,
Aande vi Blomsterduft!
Lilier bløde
Roser de røde,
Nelliker, Bukkar, Violen den blaa
Her rundtom os staae.

Vi har en Gynge
Hængt mellem Eeg og Bøg,
Den kan os slynge
Høit under Leeg og Spøg,
Kjøligt os Vinden
Suser om Kinden,
Surrende Bier os seile forbi
Saa lette som vi!

Gjøgen den galer,
Lærkerne qviddre smukt,
Venlige Svaler
Svæver i sagte Flugt!
Yndige Sommer!
Næppe Du kommer,
Smilende, rødmende, liflig men kort,
Saa iler Du bort!
</body>
</poem>

<poem id="winther2018090313" variant="winter1999070729">
<head>
   <title>En Moder til sin Søn</title>
   <firstline>Naar Natten ret er stille</firstline>
    <source pages="43-46"/>
   <quality>korrektur1</quality>
</head>
<body>
Naar Natten ret er stille
Og Alting er i Ro,
Min Søn, min søde, lille,
Jeg kommer til Din Bo.

Thi Gud mig det forunder,
Naar Hvilen falder paa,
Engang imellemstunder
I Drøm til Dig at gaae.

Da seer jeg Dig, Du Kjære!
Min Glædes - Smertes Søn!
Ak, kun en Drøm maa være
Min Kjærlighed til Løn.

Jeg seer Dig tegne, skrive
Og læse flink i Bog,
At Du kan rigtig blive
Mig baade from og klog.

Jeg Dig i Haven møder,
Jeg seer Dig i Din Seng,
Jeg seer, Du lystigt støder
Koldbøtter hist i Eng.

Du har de Kinder røde,
Du har de Øine blaae,
Du har de Læber søde,
Som tidt jeg kyssed paa.

Nu kysser jeg dem ikke
De Roser paa Din Kind!
Nu kan i Dine Blikke
Jeg aldrig skue ind.

Ak, jeg kan ikke knuge
Dig tæt her til mit Bryst!
Ei for mit Hjerte suge
Af Dine Læber Trøst! -

Siig, tænker Du paa Hende,
Der græder for sin Søn?
Siig, lever hendes Minde
End i Din Aftenbøn?

Siig, husker Du min Stemme?
Siig, husker Du mit Blik?
Ak, kan Du Timen glemme,
Da bort fra mig Du gik?

Du aner ingentide
De Taarer, jeg har grædt!
En Moder, maa Du vide,
Kan aldrig vorde træt.

Som eensom Fugl i Skoven
Kun synger Sorgens Sang,
Saa sorgfuld over Voven
Er nu min Tankes Gang.

O, aned Du min Længsel,
Du skyndte Dig sombedst,
Og flygted fra Dit Fængsel
Til den, som er Dig næst.

Til den, som har Dig baaren
Med Kummer og Besvær,
Som døbte Dig med Taaren -
Og har Dig dog saa kjær! -

Lev vel! Lev vel, Du Kjære!
Jeg sukker ømt Dit Navn;
Ret aldrig skal jeg lære
At tænke klart Dit Savn.

Jeg folder mine Hænder
For Dig, min Smertes Søn!
For Dig til Gud jeg sender
Hver Stund mit Hjertes Bøn!
</body>
</poem>

<poem id="winther2018090314" variant="winther2017100274">
<head>
   <title>Vintervisite</title>
   <firstline>Der var ingen Stjerner, førend</firstline>
    <source pages="47"/>
   <quality>korrektur1,kilde,side</quality>
</head>
<body>
Der var ingen Stjerner, førend
Han naaede til Hendes Bo;
Men knap fik Hun aabnet Døren,
Saa blinked ham venligt To.

Paa Havens falmede Tilie
Der var hverken Blomst eller Blad;
Men Rosen midt i en Lilie
Frist paa Hendes Kinder sad.

Der blussed ei nogen Drue
Rankernes grønne Huus;
Men Hun med sin Læbes Lue
Ham skjenked den sødeste Ruus.

Det var - det Gud sig forbarme! —
Saa sørgeligt, koldt og saa raat;
Men i Hendes favnende Arme
Han fandt det saa yndigt og godt!
</body>
</poem>

<poem id="winther2018090315" variant="winther2017100273">
<head>
   <title>Under Krigen</title>
   <firstline>Saavidt som Himlens Stjerneloft sig hvælver</firstline>
    <source pages="48"/>
   <quality>korrektur1,kilde,side</quality>
</head>
<body>
Saavidt som Himlens Stjerneloft sig hvælver
En skummel Tordensky sig vælter frem;
Det Gamle brister og det Nye skjælver,
Og Fred, landflygtig, søger sig et Hjem.
Fra Øst til Vest, fra Nord til Syd det lyner,
Og Hjertet gruer for de sære Syner.

O, Kampens Gud! som frem i Stormen farer,
Retfærdighedens Drot, med Vægt og Sværd!
Beskjerm Du naadigt vore tappre Skarer,
Og styrk dem til en hellig Ledingsfærd.
Vi veed det: hvor Dit Fader-Øie vaager,
Der skues klart igjennem Tidens Taager.

Den røde Dug, som faldt paa hine Enge,
Det hede Taarevæld, som nylig brast,
O, lad som frugtbar Regn dem dybt sig trænge,
Hvor Folkets Hjerte banker, stærkt og fast;
Da vandes Friheds Eeg og Fredens Palme,
Hvis Stammer staae, hvis Løv skal aldrig falme!
</body>
</poem>

<poem id="winther2018090316" variant="winther2017100272">
<head>
   <title>En ny og lystelig Vise</title>
   <subtitle>
       <line>for</line>
       <line>Søfolk paa Kongens Skibe</line>
   </subtitle>
   <firstline>Saa Mange, som I er ombord</firstline>
    <source pages="49-51"/>
   <keywords>frederik7</keywords>
   <quality>korrektur1,kilde,side</quality>
</head>
<body>
Saa Mange, som I er ombord,
    Sing, Sang, Singsaljera!
Hør, Manne! her et sindigt Ord!
    Sing, Sang, Singsaljera!

Kong Fredrik stod paa høien Slot,
Han borte Tydskens Pral og Spot.

Han hørte Tydskens kaade Larm;
Da blev han om sit Hjerte varm.

Kong Fredrik har saa sin Maneer;
Han sagde: ,,Gutter! kom nu her!

,,I vil mig sagtens hjælpe lidt
,,At gjenne Tydsken hjem til Sit?

,,Som hele, vide Verden veed,
,,Den Tydsker bar en Flab saa bred.

,,At sluge os med Hud og Haar,
,,Dertil hans Appetit kun staaer.

,,Lad os see til, vi skjenke ham
,,Den pynteligste Morgendram.

,,Om Stævnet bliver nok saa hedt,
,,Er jo for Sømænd lige fedt.

,,See, Tydsken trænger just til Snuus;
,,Jeg beer Jer, send ham en Karduus.

,,See, Tydsken trænger til lidt Vaadt;
,,Cn Gammel tjente ham vist godt.

,,Og er han tør og flau og færsk,
,,Som Stokfisk trænger han til Tærsk.

,,Naar I kuns Alle følges ad,
,,I laver ham et Saltmadsfad.

,,Men lystre skal I <i>Paludan</i>!"
— Saa talte Han, den gode Mand.

Nu følge vi Kong Fredriks Bud:
Til Slesvig ind — og Tydsken ud!

Har Kongen bygt paa Sømands Tro,
Da har han lagt en sikker Bro
.
Og stoler han paa Sømands Skik,
Saa har Han gjort et godt Bestik.

For Danmark deiligst Vang og Land
Vi kjæmpe vil til sidste Mand.

For Frederik, vor gode Drot,
At flaaes tilgavns, det gjør saa godt.

For Faer og Moer og Søskind' smaa,
For danske Pigers Øine blaae.

Det hvide Kors i røden Flag
Skal staae til Verdens sidste Dag!

Er Alt saa ret betænkt og meent,
Saa taer vi vel mod Tydsken peent.

Op, Kammerater! Skud paa Skud —
For Land, for Konge og — med Gud!
</body>
</poem>

<poem id="winther2018090317" variant="winter1999070730">
<head>
   <title>Hun til Ham</title>
   <firstline>Som i en Sky indhyllet</firstline>
    <source pages="52-53"/>
   <quality>korrektur1</quality>
</head>
<body>
Som i en Sky indhyllet, -
Det er nu saa Din Skik -
Du drukner, taus fortryllet
Din Tanke i mit Blik.

Dog mig Din Taushed maler,
Hvad i Dit Hjerte boer,
Meer klart end lange Taler,
Meer sødt end søde Ord.

Jeg kjender ganske nøie
Den Længsel i Dit Bryst,
Der straaler fra Dit Øie
Med dyb, urolig Lyst.

Som Fuglen eensom tier
Paa Tjørnens nøgne Green,
Af Somrens Melodier
Den røber ikke een; -

Men - den er fuld af Tanker,
Og den er <i>meget luun;</i>
Et Flamme-Hjerte banker
Bagved de bløde Duun; -

Saadan Din Tanke fjæler
Sig bag Din Tausheds Sky,
Og Blomster-Ordet dvæler,
Til det er Vaar paany.

O, giv den Stakkel Vinge,
Lad Skyen skilles ad,
Lad Ordets Due bringe
<i>Min</i> Sjæl et Rosenblad!
</body>
</poem>

<poem id="winther2018090318" variant="winter1999070731">
<head>
   <title>Amor Rex</title>
   <firstline>Hvem er blandt alle Guder</firstline>
    <source pages="54-56"/>
   <quality>korrektur1</quality>
</head>
<body>
Hvem er blandt alle Guder,
Den største vel i Magt?
Hvis Vælde sig bebuder
I al Naturens Pragt?
Det er den lille Herre,
Der ager frem saa tryg
Med Duer for sin Kærre,
Med Vinger paa sin Ryg.

Med Pilens Odd han rister
Sin Trolddoms Rune sød,
Saa Rosenknuppen brister
Og Rosen bliver fød;
Med sine spæde Hænder
Den lille, fine Skalk
Jo Virakflammen tænder
I hver en Lilies Kalk.

Hvor Æblets Bold forgyldes,
Hvor Blommen glimrer rød,
Hvor Druens Bryster fyldes
Med Nektar, stærk og sød;
Hvor dybt i Grunden ulmer
En rigdomsvanger lld,
Saa Guldorangen svulmer, -
Der har han havt sit Spil.

Han har med Aftenrøden,
Med Regnbuens Magie,
Med Solens Morgengløden
En livlig Sympathie;
Naar lune Vinde lufte
Fra Blomsterdalen ud,
Og Natvioler dufte,
Da skeer det paa hans Bud.

I Ørnens Vinger stærke
Kun han har Kraften nært;
Der qviddrer ingen Lærke,
Som jo hos ham har lært;
Og ingen Orm har krøbet,
Ei Sommerfugl fremgik,
Som ikke først i Svøbet
Af ham sin Lectie fik.

For ham maa Løven bukke,
Han koger Tigrens Blod;
Ved Nattergalens Vugge
Med Smil han aarle stod;
Han kysser Pignens Kjerne,
Da voxer Stammen rank;
Han vinker Nattens Stjerne,
Da glimter den først blank.

Kort, Alt hvad Verden eier,
Der troer sig frank og frit,
Han ved en evig Seier
Har evig gjort til Sit;
Hvert Hjerte faaer han lænket,
Hvor han sin Piil har skudt;
Han hersker uindskrænket, -
Hans Magt er absolut.
</body>
</poem>

<poem id="winther2018090319" variant="winther2017100269">
<head>
   <title>Laura Jensen</title>
   <subtitle>Fød Lytthans</subtitle>
   <firstline>Nu hviler hun i Høien hist</firstline>
    <source pages="57-59"/>
   <quality>korrektur1,kilde,side</quality>
</head>
<body>
Nu hviler hun i Høien hist,
Hvor Linden end med nøgen Qvist
Mod Himlens Bue peger;
Hvor sorrigfulde Minder staae,
Mens i de spæde, grønne Straae
Den milde Vaarvind leger.

O, <i>dette</i> Hjerte slumrer sødt!
Træt har det sukket sig — og blødt
Livets Sorg og Mode;
Dog kjæmpet har det jo med Mod,
Og farvet med sit bedste Blod
Sig Livets Roser røde.

Men det var træt og det var mat,
Det længtes efter Ro og Nat —
Nu har det Søvn og Hvile!
Til Alt, hvad det har felt og lidt
Og haabet, savnet, tør det blidt
Fred forklaret smile.

Snart dækker sig med Løv hvert Træ,
Snart sover hun saa luunt, i Læ
For alle barske Vinde;
Og Blomsterne i Vaarens Tid
Velsignende vil stimle hid
Til deres troe Veninde.

Til hendes stille Leiested
De tage tusind Minder med, —
De bittre og de ømme;
Og hun skal gjensee mangen Stund,
Forglemt, forsvundet, — ak, men hun
Vil see dem huldt i Drømme.

Thi Alt, hvad her var tungt af Jord,
Er luttret hist, hvor nu hun boer,
Selv Smerten staaer forklaret;
Men al sin Kærlighed til dem,
Der græde nu i hendes Hjem,
Har trofast hun bevaret.

Saa deilig, som hun var i Vaar,
Nyfødt hun for Gudherren staaer
Med hvide Englevinger;
Udløft af Jordens Fangebaand
Med Palmen i sin fine Haand
Velsignelse hun bringer.

Velsignelse til dem, de Smaa,
Der længselfuldt i hver en Vraa
Den søde Moder savner;
Velsignelser til ham, hvis Bryst
Kan aldrig — aldrig finde Trøst,
Før hist han hende favner! —

— Men Droslen høit i grønne Lind
Vil synge ret med venligt Sind
Ved hendes Sovekammer;
Den synger — ak, den ønsked kun
At døve, for en flygtig Stund,
O, Liv! Din bittre Jammer!
</body>
</poem>

<poem id="winther2018090320" variant="winther2017100268">
<head>
   <title>Peter Oluf Brøndsted</title>
   <firstline>Mens Skovens Træer sig afklæde</firstline>
   <notes>
      <note>Peter Oluf Brøndsted (1780-1842), dansk klassisk arkæolog.</note>
   </notes>
   <pictures>
       <picture ref="jensenca/broendsted-1827" type="illustration"/>
   </pictures>
   <source pages="60-62"/>
   <quality>korrektur1,kilde,side</quality>
</head>
<body>
Mens Skovens Træer sig afklæde
Og dække Alt med deres Dragt,
Jeg vil en stille Vandring træde
Did, hvor til Hvile Du er lagt.
Der vil jeg ved Din Slummerhytte
Mig låne taus en føie Stund,
Og veemodsfuldt til Mindet lytte,
Som hvisker tyst i Dødens Lund.

Jeg kommer ei for mig alene —
Jeg er en Stammes ringe Tolk,
Hvis stærke, vidtadspredte Grene
Nu grønnes blandt det danske Folk.
Din Haand fik reist den op as Støvet
Og atter kraftigt sat paa Rod;
Nu trives den — nu skygger Løvet
Om ædle Planter ved dens Fod.

Du var en Mand! — med aandig Sundhed
Omfatted Du hver herlig Dont;
Du var en Mand — med ædel Rundhed
Du deelte, hvad Dig var forundt;
Du var en Mand — og gyldentunge
Var Dine Tankers rige Lag;
Du var en Mand — og dog saa unge
Dit varme, danske Hjertes Slag!

Thi dansk Du var, saa vist som Nogen,
Saa ærlig, djæv i Sind og Hu;
Hvad Du bar gjemt i Hjertekrogen,
Uskræmmet aabenbared Du.
For Friheds hellighøie Tanke
Mandhaftigt, varmt Dit Hjerte slog;
Og uden Sky Du gik i Skranke,
Mens kjæk Du Ordets Glavind drog.

Hvor snart kan ei hiint ,,Pust i Sivet''
Faae Faklen slukt, skjøndt livligt tændt!
En Vandring — ubestemt — er Livet,
Og ingen Gjerning saae vi endt.
Dog Sæden, Du fik lagt hernede,
Skjøndt selv Du ikke Høsten saae,
Vil Efterslægten kjærligt frede
Og mindes Dig ved hvert et Straa.

Din Musa, som Du trofast tjente
Med hellig Iver, Dag og Nat;
Som Lindring i Din Sorg Dig sendte
Og aabned Dig til Fryd sin Skat,
Hun svæver tyst om disse Steder
Med sænket Blik og Kinden vaad; —
I Dig hun tabte en Tilbeder
Med Kraft og Ild i Ord og Daad.

Men hendes Søster, som tilsmiled
Og lærte mig min simple Sang,
Ved hendes Suk og Savn er ilet
Fra Himlen ned til Dødens Vang;
Og hun, som er saa rig paa Gave,
Og her i Livet var Dig kjær,
Har skjænket mig af Sangens Have
Det Blad, jeg venligt lægger her!
</body>
</poem>

<poem id="winther2018090321" variant="winther2017100267">
<head>
   <title>Hanne Weidemann</title>
   <firstline>Lyksalige! Du svæved bort fra Mulmet</firstline>
    <source pages="63"/>
   <quality>korrektur1,kilde,side</quality>
</head>
<body>
Lyksalige! Du svæved bort fra Mulmet
Til Lysets evigklare Helligdom!
I Engles bløde Favn Din Qval er dulmet
Og Livets bittersøde Kalk staaer tom.
Du har kun drømt! Af Slummer dybt hentagen
En Vaarnat Du Dit Hoved hvilte kun;
Nu, vaagnet op til Livet og til Dagen,
Du seer Dig om med Smil paa Kind og Mund,
Og breder Vingen mod Din Moders Favn —
Ledsaget, ak! af Veemod og af Savn!

Lyksalige! som huldt en Sommermorgen
Fik foldet ud Dit rene Lilieblad;
Som brat, urørt af Verdens Haand og Sorgen,
Svandt yndigt straalende i Duggens Bad,
Og blomstrer nu, hvor der er ingen Smerte,
Rigdoms Dyb af Fryd og evig Fred:
O, deel med os! omsvæv med Trøst hvert Hjerte,
Som ved Din Engleslugt fra Jorden leed,
Og lad, skjøndt bøiede i Smertens Daab,
Din Aand os ane et kraftigt Haab!
</body>
</poem>

<poem id="winther2018090322" variant="winther2017100266">
<head>
   <title>Til Jomfru A. Zeuthen</title>
   <subtitle>
       <line>2den November 1843</line>
       <line>Fra hendes Elever</line>
   </subtitle>
   <firstline>Her, hvor paa fromme Vandring, jubelkrandset</firstline>
   <source pages="64-65"/>
   <dates>
       <event>1843-11-02</event>
   </dates>
   <quality>korrektur1,kilde,side</quality>
</head>
<body>
Her, hvor paa fromme Vandring, jubelkrandset,
Tankefuld Du en Stund Din Fod har standset,
Samles om Dig, liig klare Høitidskerter
        Døttrenes Hjerter!

Ak, men dem Alle ikke her Du finder!
Smerten jo bleged mange friske Kinder,
Stormende Livet mangen Blomst berøved
        Kronen og Løvet.

Vi, som endnu tør for Dit Aasyn vandre,
Venligt os nærme, hilse fra de Andre;
Kjærlige Hjerters Tak paa Toners Vinge
        Glade vi bringe!

Har <i>Du</i> til Hjertet os ei trofast lænket?
Har ei Din Haand saa moderligt os skjænket
Skjoldet, der skjermer huldt paa Livets Veie
        Freden, vi eie?

Har <i>Du</i> ei lært os Blikket mod det Høie?
Trøstigt at vandre? ydmygt os at bøie?
Klart har <i>Du</i> givet ved et fromt Exempel
        Læren sit Stempel.

O, saa modtag da venligt, som Du pleier,
Hvad ei Alverdens Skatte Dig opveier,
Her fra vort Hjertes Dyb den evigsamme
        Hellige Flamme!
</body>
</poem>

<poem id="winther2018090323" variant="winther2017100265">
<head>
   <title>Til en Bedstemoder</title>
   <subtitle>Fra Børnebørn</subtitle>
   <firstline>See, her vi samles til Din Fødselsfest</firstline>
    <source pages="66-67"/>
   <quality>korrektur1,kilde,side</quality>
</head>
<body>
See, her vi samles til Din Fødselsfest
Med fromme Tanker og med Sange;
Og skjøndt Veemodighed er ogsaa Gjest,
Den vore Hjerter ei gjør trange;
Vi straale Sommer i Dit Hjertes Grund,
Og lokke ømme Smil omkring Din Mund
        Sang er vort Suk!
        Taaren er smuk,
Naar den paa Glædens Blomst tør prange

Vi veed, Du elsker os, vi veed, hvor kjært
Dit fromme Sind for os kan bede;
V i veed, Dit Øie vogter mildt paa hvert
Et Led af denne stærke Kjede.
Thi stærk er Kærlighedens Rose rød,
Livets stille Fred, i Livets Nød
        Kraftig og glad
        Skal hvert dens Blad
Livsalig Duft om Dig udbrede.

Vel bringer Livet mangen Vinterdag,
Der dræber vore Rosenblommer;
Men Livet spirer grønt, som Haabets Flag,
Og tyder paa den Stund, der kommer.
Da skal Din <i>Rose</i> springe ud paany —
Dog — i Din Længsel — find blandt os Dit Ly,
        Her i vort Bryst
        Boer, Dig til Trøst,
En evig Kjærligbeds Skærsommer!
</body>
</poem>

<poem id="winther2018090324" variant="winther2017100264">
<head>
   <title>Farvel</title>
   <subtitle>
       <line>til</line>
       <line>D. G. Monrad</line>
   </subtitle>
   <toctitle>Farvel til D. G. Monrad</toctitle>
   <indextitle>Farvel til D. G. Monrad</indextitle>
   <linktitle>Farvel til D. G. Monrad</linktitle>
   <firstline>Saa Du vil drage fra vor gamle Stad</firstline>
   <source pages="68-69"/>
   <pictures>
       <picture ref="hansenc/monrad-1846" /> 
   </pictures>
   <quality>korrektur1,kilde,side</quality>
</head>
<body>
Saa Du vil drage fra vor gamle Stad
Og staae Paulun paa Lollands Vange?
O, fyld Dit Bæger, for vi skilles ad,
Og venligt lyt til vore Sange!
Heel mangen Stemme, som Du hørte tidt
Om breden Bord at qvæde frank og frit,
        Klinger kun svag
        For Dig i Dag
Af Veemod dæmpet — men ei bange.

Vel er det fede Land kun fladt og flakt,
Med ringe Læ, naar Stormen veirer;
Med gule Straae er kun Din Hytte takt,
Men, hvor Du færdes, kjækt Du seirer;
Thi gode Guder, som Du bringer med
At vogte kjærligt paa Dit Arnested,
        De skabe om
        Til Helligdom
Den mindste Vraa, hvor Du Dig leirer.

Et ærligt Haandtryk tag paa Reisen med
Og lov os, aldrig det at glemme!
Vi veed, Dit Hjerte boer paa rette Sted,
Saa det kan altid træffes hjemme.
Did skal vor Tanke tidt paa Vandring gaae,
Og Mindets trøstefulde Urt skal staae
        Liflig og pruud;
        Det gaaer ei ud,
Som dybt har Rod i Hjertets Gjemme!

Og saa en Hilsen til Din Hustru fiin,
Til Dine Smaa med røde Kinder!
Og Gud velsigne Jer ved hvert et Trin,
Hvor helst I Fred og Hvile finder!
<i>Hans</i> Sol skal rødme sødt, <i>hans</i> Himmel blaa
Sin stærke Skjerm om Eders Vandring slaae;
        Han lede frem
        Huldt alle Fem,
Til Aftenstjernen mildt oprinder!
</body>
</poem>

<poem id="winther2018090325" variant="winther2017100263">
<head>
   <title>Til Kronprinsen</title>
   <subtitle>(1847)</subtitle>
   <firstline>Naar sig ved Bægret leired ret</firstline>
    <source pages="70-71"/>
   <quality>korrektur1,kilde,side</quality>
</head>
<body>
Naar sig ved Bægret leired ret
De stærke Mænd i Norden,
At mindes Drotten og hans Æt
Var altid i sin Orden;
Thi Nordens Hjerter har den Skik,
Som ei er at forkaste,
I Alvorsfærd, ved Lyst og Drik
At være <i>troe</i> og <i>faste.</i>

Det Punkt udi vor Gildeskraa
Vi Sønner af de Gamle
Til Grund og Bund saa ret forstaae
At aldrig <i>der</i> vi famle;
Her staaer det præget dybt i Løn,
Hvor Hjertets Kilder sprude;
Men aabenbart, o Kongesøn!
Vor Daad det skal bebude.

Men <i>Du</i> maa kraftigt staae os bi,
Du baade kan og vil det,
Og hele ,,Danmarks Compagnie''
Vil laane Kræfter til det;
Thi vi staae ved den Eed, vi svoer,
Naar Leiligheden kræver,
At der skal tales danske Ord
Og bruges danske Næver.

Dit Hjerte er af den Natur,
At det til Gavns forstaaer os;
Det er en stærk, urokket Muur,
Som Fred og Tryghed spaaer os;
Vi derfor uden Frygt og Gru
Tør pløie Hjemmets Dale.
Thi hvo er bedre dansk end Du
I Tanke, Daad og Tale?

Saa viid da: Hvor i fjerne Egn
Din Kjøl, Din Ganger færdes.
Ethvert Dit Fjed med stærke Hegn
Af Trofasthed omgjerdes.
Her Festpokalen paa sin Gang
I Kreds, som Himlens Kloder,
Indvies Dig ved Jnbelsang,
Vor fyrstelige Broder!
</body>
</poem>

<poem id="winther2018090326" variant="winther2017100262">
<head>
   <title>Til Kong Frederik den Syvende</title>
   <firstline>Det var en Storm! — den vrede Havets Bølge</firstline>
    <source pages="72-73"/>
   <keywords>frederik7</keywords>
   <quality>korrektur1,kilde,side</quality>
</head>
<body>
Det var en Storm! — den vrede Havets Bølge
Med Fraad og Skum slog over Dæk og Skands;
Hver Stjerne klar, som Øiet skulde følge,
Dybt havde dulgt bag Skyens Mulm sin Glands.
Og Skuden selv, med Stormen sammensvoret,
Ulydig tumled sig i sorte Nat; —
<i>Da</i> traadte Du med faste Skridt til Roret,
Og lagde stærk Din Haand paa Skibets Rat.

Da viiste Du Alverden, hvad Du kunde;
Din stolte Seiler tog en dristig Fart;
Du fik den klaret ud fra Skjær og Grunde
Og frelste kjæk, hvad Dig var dyrebart:
Paa Dækket op Du kaldte djerve Svende,
Dit Vink dem viiste snildt: hvordan og hvor.
Da lød Din stærke Røst: Klar til at vende! —
Den vendte flux, — og Du var Mand derfor!

Snart Natten svandt; en liflig Morgenrøde
I Øst oprandt, en herlig Fremtids Tolk.
Did peged Du, den styred Du imøde
Og talte mildt: ,,<i>Der</i> vil jeg see mit Folk!
,,Hist er den Kyst, hvor under Friheds Skygge
,,Samdrægtigt Laurens Træ og Egen staae;
,,Der vil vi jævnt tilsammen boe og bygge, —
,,Dog — gjennem Kamp vi kun til Maalet naae!''

Da stimled hid til Dig de danske Hjerter,
Henrykt, begeistret fulgte de Dit Raab;
Med Dig de vilde dele Kampens Smerter,
Af Dig modtage Sæd for deres Haab.
Dit Sværd har Hviil; — men skal det atter flamme,
Hver Dannemand vil byde Stormen Trods;
Du har jo seet, ei Dansken staaer til Skamme,
Byg først paa Gud, og byg saa trygt paa os!

Saalænge Dansk end taler nogen Tunge,
Saalænge Dansk er Lovens Alvors-Bud,
Saalænge Dansk til Harpen Skjalde sjunge,
Saalænge Dansk der bedes end til Gud;
Saalænge skal den fjerne Fremtids Slægter,
Hvem Du fik aabnet Fredens sikkre Havn,
Velsigne Dig, som <i>Danmarks</i> Livs Forfægter,
Lovprise heit <i>Kong Fredriks</i> ædle Navn?
</body>
</poem>

<poem id="winther2018090327" variant="winter1999070732">
<head>
   <title>Efterklang</title>
   <firstline>Jeg seer med Veemod ei tilbage</firstline>
    <source pages="74"/>
   <quality>korrektur1,kilde,side</quality>
</head>
<body>
Jeg seer med Veemod ei tilbage
Til Vaarens stille Blomstertid;
Mit Hjerte fører ingen Klage,
For Solen ei er sommerblid.
Jeg veed jo nok, min Vandring vender
Nu ned i Vintrens kolde Favn,
Hvor Stilhed boer, hvor Aaret ender
I Gravens Hjem og sikkre Havn.
Men i mit Hjertes Dyb jeg føler
Endnu en Vaar, en Sommerlyst,
En Ild, som Vintrens Snee ei kjøler,
En Klang, som aldrig vorder tyst!
- Naar da til Slummer Cithren hænges,
Jeg aldrig siger den Farvel;
Den vaagner brat, saasnart jeg længes,
Og stemmer altid med min Sjæl.
</body>
</poem>

<!-- TODO: Aarstiderne. pp. 75-81 -->

<!-- TODO: Døgnet. pp. 82-83 -->

<poem id="winther2018090328" variant="winter2018081201">
<head>
    <title>Det gamle Aar</title>
    <subtitle>(1850)</subtitle>
    <firstline>Det gamle Aar har snart faa't Nok</firstline>
    <source pages="84-85"/>
    <quality>korrektur1,kilde,side</quality>
</head>
<body>
Det gamle Aar har snart faa't Nok
Af Slid og Slseb og Vandring;
Det ryster alt sin hvide Lok,
Mens krum og støttet til sin Stok
Det stunder til Forandring.

Og det er intet Under, om
Det var langt meer affældigt
End Brødrene, der foran kom,
Thi Faa af disse var der, som
Har stridt saa snildt og vældigt.

Det var omleiret overalt
Af Storm, af Lyn og Torden;
Og der blev fægtet, skrevet, talt, -
En Hagl af Ord og Kugler faldt
I Syden og i Norden.

Det kjækt og høit sin Pande bar
Og saae med roligt Øie
Paa skumle Løgn, paa Sandhed klar,
Paa dem, som gjorde sig til Nar,
Og lod det Hele støie.

Det hjalp vort lille Fædreland
I al dets Id og Gjerning;
Med Stolthed vi forkynde kan:
Hvor Dansken spilled Mand mod Mand,
Os faldt den bedste Terning.

Farvel da nu, Du gamle Aar!
Dit Minde vil vi hædre;
Vor Takkesang skal lyde, naar
Med svage Rest af Liv Du gaaer
Til Ro hos dine Fædre.

Mens alle Himlens Engle smaa
Med Sorgens hvide Lilie
Din sidste, korte Vei besaae,
Min Urtekost jeg kaster paa
Dit Mausoleums Tillie!
</body>
</poem>

<poem id="winther2018090329" variant="winter2018081213">
<head>
    <title>Brev fra en Flødekande</title>
    <firstline>Min Frue! Jeg haaber, at ikke</firstline>
    <source pages="86-87"/>
    <quality>korrektur1,kilde,side</quality>
</head>
<body>
Min Frue! Jeg haaber, at ikke
De til en Herre mig vil skikke.
Jeg holder ei af at komme
I en Herretjeners Buxelomme.
At blive sendt ned i en Kjelder,
Det ynder jeg jo ikkeheller.
At blive i en Rendesteen tabt,
Dertil er jeg vist ikke skabt.
Og saa - hvad synes De? - Kjelderfløden?
Den hader jeg nu meer end Døden.
Hvad i mit Indre jeg skal optage,
Maa være puurt og ædelt smage.
Jeg blev jo helst hos Deres Naade!
Men <w>skal</w> det være, saa lad mig raade
Og Dem af Hjertet ydmygst bede,
At De dog venligst vil berede
Mig hos en anden Frue et Hjem.
Helst maatte hun da ligne Dem,
Med alle Gaver, alle Dyder,
Som Dem i fulde Maal jo pryder;
Med blonde Haar, med Øine blaae,
Sligt er en Lyst at skue paa!
Jeg har lidt Angst for høie Sale,
De er saa tomme og saa svale.
Helst boer jeg under et ydmygt Tag, -
Det er nu saa engang min Smag.
I saadan lav og lille Stue,
Hos ret en sød, velsignet Frue,
Hvor der er hyggeligt og kjønt
Med Blomster, Billeder og Grønt, -
En lille ubemærket Bo,
Hvor der er Fred og liflig Ro, -
En Himmel, kort, hvor hun er Stjerne,
Der leved jeg mit Liv saa gjerne!
En slig beskeden Helligdom
De veed, naar De Dem tænker om.
O, send mig ei til nogen Anden!
Deres Tjenerinde
                Flødekanden.
</body>
</poem>

<poem id="winther2018090330" variant="winter2018081214">
<head>
    <title>Til en Ven</title>
    <firstline>Jeg veed det, gode Carl! Du Livets Øster</firstline>
    <source pages="88"/>
    <keywords>sonnet</keywords>
    <quality>korrektur1,kilde,side</quality>
</head>
<body>
Jeg veed det, gode <w>Carl!</w> Du Livets Øster
Har aabnet heldigt, og hvorhen Du triner,
Alt smiler Dig som stratzburgske Terriner,
Og Sneppers Inderste Dig huldt forlyster.

Men - Flødeskum er Lykken! - Fede Bøster
Ei altid er vor Lod; kun smaa Sardiner
Os Skjæbnen sender tidt med vrantne Miner, -
Dog ,,Lidt og Godt'' da være bør vor Trøster.

Med dette, beder jeg Dig, tag tiltakke.
Betænk, at den, som sidder her og vrøvler,
Har, som vort Venskab, mange Aar paa Nakke.

Jeg haaber, vi skal slide mange Støvler
Paa trøstig Vandring op og ned ad Bakke,
Mens <w>Du</w> paa Drenge, jeg paa Rimet høvler.
</body>
</poem>

<poem id="winther2018090331" variant="winter2018081215">
<head>
    <title>Med en Pen</title>
    <firstline>Det frygtelige Vaaben her</firstline>
    <source pages="89"/>
    <quality>korrektur1,kilde,side</quality>
</head>
<body>
Det frygtelige Vaaben her,
Meer stærkt det er end Spyd og Sværd,
End Gift og Dolk og - Andet;
Det har forvoldt, al Verden rundt,
Saameget nederdrægtigt Ondt,
At det er fast forbandet.

Det er som Øglen med sin Braad,
En Piil med Boa-Upas-Odd,
Et Lys med giftig Flamme:
En Spole af en Hexe-Teen,
En nedrig, smidig lille Green
Af Kundskabstræets Stamme.

Om mangen Sjæl, som faaer det fat,
Sig Ondskab, Daarskab, Dumhed brat
I Flok fortroligt sanke; -
Men i Din Haand, veed jeg forvist,
Det tjener kun fra først til sidst
For Skjønhed og for Tanke.
</body>
</poem>

<poem id="winther2018090332" variant="winter2018081216">
<head>
    <title>En Vifte</title>
    <firstline>Jeg er Dig en Ven, som aldrig svigter</firstline>
    <source pages="90"/>
    <quality>korrektur1,kilde,side</quality>
</head>
<body>
Jeg er Dig en Ven, som aldrig svigter:
Jeg vifter Dig Kjølighed til Din Kind,
Jeg vifter Dig Grillerne fra Dit Sind, -
Ak, har jeg ei venlige Pligter?
Jeg dølger Dit Øie, hvad ei det vil see,
Jeg skjuler Din Læbe, ifald den <w>maa</w> lee
Ad et jammerligt Vers og - dets Digter
</body>
</poem>

<poem id="winther2018090333" variant="winter2018081217">
<head>
    <title>Det Farlige</title>
    <firstline>Hvis mig Du vil lyde</firstline>
    <source pages="90"/>
    <quality>korrektur1,kilde,side</quality>
</head>
<body>
Hvis mig Du vil lyde,
Jeg raader Dig, ikke
I Haven at gaae;
Thi Træerne <w>skyde,</w>
Solstraalerne <w>stikke</w>
Og Lærkerne <w>slaae</w>.
</body>
</poem>

<poem id="winther2018090334" variant="winter2018081218">
<head>
    <title>Den 18de August 1843</title>
    <firstline>Nu paa sin Vandring Tiden kom</firstline>
    <source pages="91-92"/>
    <quality>korrektur1,kilde,side</quality>
</head>
<body>
Nu paa sin Vandring Tiden kom
Til Grændseskjellet atter;
Den vender sig veemodig om
Imellem Suk og Latter;

Og dvæler stum og tankefuld
Og stirrer langt tilbage,
Og veier paa sin Vægt, som Guld,
De svundne Aarets Dage.

Saa kaster den i dunkle Strøm
Alt, hvad den vil, skal glemmes;
Men sanker kjærlig, tro og øm
Hver Skat, der ret bør gjemmes.

Den varer hvert Klenod for al
Omskiftning og Forandring,
Og ordner, hvad der ordnes skal
Til Livets nye Vandring.

Og naar den saa er vel bered,
Den vinker Dig, og gjerne
Du følge vil saa langt om Led
Dens klare Ledestjerne! -

Men før Du vandrer, mangen Ven
Til Grandsestedet kommer,
At sige Dig: ,,Vi sees igjen
Vel mangen yndig Sommer!''

Der samler sig med venlig Iil
Hver Tanke og hver Tone,
Erindring, Taare, Suk og Smil
Alt om den unge Kone.

Mens Nogle nok tør følge med,
Maae Andre staae tilbage,
Og hilse med Veemodighed
Din Fremtids Reisedage.

Dog har Du faaet den hele Stads
I Orden, min Veninde!
Er der vel knap en lille Plads
For mig og for mit Minde!
</body>
</poem>

<poem id="winther2018090335" variant="winter2018081219">
<head>
    <title>Den 18de August 1849</title>
    <firstline>Vi boe paa Deiligheden - det er sandt!</firstline>
    <source pages="93-94"/>
    <quality>korrektur1,kilde,side</quality>
</head>
<body>
Vi boe paa <w>Deiligheden</w><note>* <w>Deiligheden</w>, et Boelsted, beliggende ved en Vig af Isefjord.</note> - det er sandt!
Hvorhen vi gaae, i Dal, paa Høie,
I Skov, ved Sø, til hver en Kant
En Skjønhed lukker op sit Øie.

Vi aned ei, da inden Vold og Muur
Os Regnen holdt bag lukket Rude,
At en <w>saa</w> smilende, <w>saa</w> rig Natur
Os skulde favne ømt herude.

De kan begribe, med hvor lange Drag
Vi suge ind dens friske Sødme,
Fortroligt færdes vi med den hver Dag
Fra Morgen indtil Aftenrødme!

Men midt i al den Rigdom, maa De troe,
Vi sende tidt - jeg tør ei lyve -
Vor <w>tause</w> Tanke hist til Vesterbro
Hos Dem og Carl i Numer syv og tyve.

Paa denne Dag især, da vist et Lag
Af Børn og Venner Dem omringer
Med glade Smil og Ord - paa denne Dag
Jeg sender ogsaa lidt, som <w>klinger</w>.

Thi, ak! til denne Fest i Deres Hjem,
Hvor De som Dagens Dronning throner,
Jeg intet andet har at byde Dem
End Harpeklang og Sangens Toner.

Et ,,Længe leve'' faaer De fra mig blot;
Ei sandt? <w>her</w> er dog godt at være,
Naar man kan leve fredeligt og godt
Med Gud, sig selv og sine Kjære.

Fra <w>Hende</w> har jeg og en Hilsen, varm
Som den fra Søsterhjertet strømmer,
Og finder Gjenklang i en Søsters Barm,
Hvor fælleds Ungdomsminder drømmer.
</body>
</poem>

<poem id="winther2018090336" variant="winter2018081220">
<head>
    <title>Til en Jubellærer</title>
    <firstline>De Dage svandt! - O, see Dig fro tilbage!</firstline>
    <source pages="95-96"/>
    <quality>korrektur1,kilde,side</quality>
</head>
<body>
De Dage svandt! - O, see Dig fro tilbage!
Dit Hjerte slaaer jo roligt i Dit Bryst!
Hiin store Sum af Dine Vandringsdage
Betragte Du med hellig Veemods Lyst.
Ak, der er Faa, som Livets Veie vandred
Saa kjækt og fast, som Du, hvorhen Du kom,
Med Blik saa klart, med Tro saa uforandret,
I Kamp saa stærk, i Fred saa ydmyg, from.

Du fulgte tro Din Herre og Din Mester
Fra Vaarens Blomstertid til Vintrens Snee;
Paa Ham, som Evighedens Grundvold fæster,
Du kasted trøstig al Din Sorg og Vee;
Og derfor fik Dig Livets Slag ei bøiet,
Dig let hensvandt, hvad der var mørkt og tungt;
Og derfor straaler Freden Dig fra Øiet,
Og derfor er Dit Hjerte end saa ungt.

Din unge Fod ved Seinens Bredder vanked,
I Manddoms Aar Du saae St. Peders Stad;
Og overalt Du rige Frugter sanked,
Og, dybt indviet, læste Livets Blad.
Den gyldne Høst, Du hented i det Fjerne,
Du strøede her med Flid i stille Hjem;
Men Gud gav Væxt, og see! den ædle Kjerne
Nu trindt om Dig er frodigt spiret frem,

O, lad Dit Blik hen over Kredsen glide,
Som Dagen samlet har udi Din Bo;
Din elskte Hustru, trofast ved Din Side,
Og Dine Børn og Dine Venner troe.
Det er den Flor, Dig Livet monne sanke,
Den blomstrer Dig i Aftensolens Glands;
O, qvæg Dit Hjerte ved den hulde Tanke:
Du er det Baand, der bandt dem til en Krands.

Men der er Fleer end dem, Dit Øie skuer.
Som stedes hid at feire kjært Din Fest:
Fra Paradisets evig klare Buer
Nedsvæver tyst endnu saa mangen Gjæst;
Og mangt et Øie, som blev lukt herneden,
Og mangt et Hjerte, mangen venlig Mund
Tilsmile saligt Dig fra Himmelfreden,
Velsignende med os Din Høitidsstund.
</body>
</poem>

<poem id="winther2018090337" variant="winter2018081221">
<head>
    <title>Ved Bordet</title>
    <firstline>Doctor Morten hist i Sachsen</firstline>
    <source pages="97-99"/>
    <keywords>luther</keywords>
    <quality>korrektur1,kilde,side</quality>
</head>
<body>
Doctor Morten hist i Sachsen,
Naar han sad ved Dug og Disk,
Raabte altid: ,,Drik paa Laxen
,,Og paa anden Suul og Fisk!
,,Den, som ynded ei al qvæde,
,,Som ei fik en Qvinde kjær,
,,Som foragted Druens Væde, -
,,Han er ei en Bønne værd!''

Og Han blev en Helt paa Jorden,
Snild og gild og stærk og sund;
Liflig Sang og vældig Torden
Bar han sammen i sin Mund.
Og hvad <w>Han</w> saa fik udrettet,
Før hans Øiestene brast,
Uforfærdet og utrættet, -
Glemmes vistnok ei i Hast.

Kunde det vel andet være?
Naar i Enighed han gik
Gjennem Livet med sin Kjære,
Med sin Harpe og sin Drik!
Denne Samklang giver Styrke,
Liv og Frihed boe deri,
Den adspreder Dybets Mørke
Og gjør jævn den rette Sti.

Derfor vi, Hr. Doctor! raade
Kjønt at følge Mortens Skik;
Tag paa Vandring med Dig baade
Kjarlighed og Sang og Drik!
Ak! - men see! Du har jo gjort det!
Og hans Maal forlængst Du vandt;
Du tog Manden rask paa Ordet,
Og det høist <i>probatum</i> fandt.

Doctorhatten paa Din Isse,
Høire Haand omkring Dit Kruus,
Venligt lytte Du til disse
Jubeltoner i Dit Huus.
Dig de lyde høit til Ære;
Og det var vort Ønske blot,
At den Hilsen, vi frembære,
Gjorde ret Dit Hjerte godt.

Vivat da for de halvhundred
Aar, Du modigt vandred har,
Enten Skyens Torden dundred
Eller Solen smiled klar!
Vivat fra den hele Klynge
Sønner, Døttre om Dit Bord!
Vivat alle Hjerter synge
I et stærkt og enigt Chor!
</body>
</poem>

<poem id="winther2018090338" variant="winter2018081223">
<head>
    <title>Til en svensk Frivillig</title>
    <firstline>Hvor Granen kneiser, hvor Fjelde staaer</firstline>
    <source pages="100-101"/>
    <quality>korrektur1,kilde,side</quality>
</head>
<body>
Hvor Granen kneiser, hvor Fjelde staaer,
Hvor Malmen groer i Stenen haard
Og smeddes ud til skarpe Sværde;
Hvor der er Rigdom paa tappre Mænd,
Der gjorde Staal om stærken Land
Og staae som Manhems Vold og Gjærde;

Hvor Talen toner med liflig Klang
Om stolte Minder, i yndig Sang,
Af Nordens Undren høit besvaret:
Der stod Din Vugge; i Fædre-Arv
El ædelt Hjerte og Mod og Marv
Du fik og trofast den bevared.

Du læste Runen, som Fortid skrev,
Indtil dens Tanke Din egen blev,
Indtil Din Sjæl ret kunde tyde'n;
Da blev Du grebet af Hines Aand,
Der fordum toge Sværd i Haand
Og børsted Russeren og - Jyden.

Men Tiden skifter! - Nys selv Du stod
Og voved kjækt Dit ædle Blod
For Danmarks rige Blomsterhave;
Du Haand i Haand med Dansken slog,
Og Broderen med Tak modtog
Din dyrebare Vennegave.

I Hildes Leg Du Hæder fandt;
Men her i Freden Du ogsaa vandt
I vore Hjerters Dyb en Seier!
Velsignet være den Moders Navn,
Som fødte Dig, og i hvis Favn
Du fik det Hjerte, som Du eier.
</body>
</poem>

<poem id="winther2018090339" variant="winter2018081224">
<head>
    <title>Til et ungt Ægtepar</title>
    <firstline>Livets Have fostrer mange</firstline>
    <source pages="102-103"/>
    <quality>korrektur1,kilde,side</quality>
</head>
<body>
Livets Have fostrer mange
Blomster i sit Skjød;
Men livsaligst see vi prange
<w>Frejas</w> Rose rød.
Den har tændt sit Blus i Himlen;
Over hele Urtevrimlen
Sin Velsignelse udmaaler
Den med rige Straaler.

Den har Fryd for alle Hjerter,
Fred for hvert et Bryst;
Lægedom for alle Smerter,
Og i Sorgen Trøst;
Den kan adle med sin Lue
Glædens fulde, hede Drue,
Og paa Jorden sammenfatte
Alle Himlens Skatte.

Den I plukket har og trykket
Sødt til Eders Barm,
Og med Frejas Rose smykket
Gaae I, Arm i Arm.
Ømt og kjærligt I den pleie,
Mens I vandre Livets Veie,
At den huld og frisk kan møde
Livets Aftenrøde!
</body>
</poem>

<poem id="winther2018090340" variant="winter2018081225">
<head>
    <title>Til en Digter</title>
    <firstline>Hæng Cithren bort! De bløde Strænge</firstline>
    <source pages="104-105"/>
    <quality>korrektur1,kilde,side</quality>
</head>
<body>
Hæng Cithren bort! De bløde Strænge,
Som Du har rørt saa tidt og længe,
Er der ei flere Toner i;
De komme aldrig meer i Stemning,
Thi Tiden bygget har en Dæmning
For deres Strøm saa frisk og fri.

Du sang om Elskovs Fryd og Smerte,
Du smelted Dit og Andres Hjerte
Og høsted Roser i Din Drøm;
Du dukked Dig i Blomstervrimlen,
Men aldrig saae Du op til Himlen,
Og drev ei med paa Verdens Strøm.

Derfor i Livets bittre Kampe
Din Afmagt knuger Dig som Krampe,
Af Himlens Lys er Du forladt;
Du ængstes ved en Fod at flytte,
Du griber om Dig, - uden Støtte
Du tumler som i bælmørk Nat.

Grib Harpen! hvis Din Haand ei daarlig
Har ødt sin Kraft; hvis end alvorlig
Din Røst Du hæve kan til Sang!
Mens alle hine Roser falme,
Kan Du den eviggrønne Palme
Maaskee tilkjæmpe Dig engang.

Lad ydmygt Dine Strænge tone,
Lad op om Evighedens Throne
Sig ranke Dine Blomsterqvad;
<w>Der</w> svinder Sjælens lumre Mørke,
<w>Der</w> vinder Hjertet atter Styrke
Som i et kraftigt Lægebad.

O, lad da paa Din Fremtids Bane
Dig Korset være Seirens Fane,
Drag Ordets Sværd med Fynd og Klem;
Hiin Stjerne, som i Østen blinked
Og Kongerne til Krybben vinked,
Skal trygt Dig lyse til et Hjem.
</body>
</poem>

<poem id="winther2018090341" variant="winter2018081231">
<head>
    <title>Det nye Aar</title>
    <subtitle>(1851)</subtitle>
    <firstline>Hvo kommer der saa let og glad</firstline>
    <source pages="106-107"/>
    <quality>korrektur1,kilde,side</quality>
</head>
<body>
Hvo kommer der saa let og glad,
Med Kinden som en Rose?
Ret som et Barn han bær sig ad,
Paa Nakken han han, Gud veed, hvad,
Tætstoppet i en Pose.

Ak, nu der mig et Lys opgaaer,
Jeg troer, jeg Fyren kjender:
Træd nærmere, Hr. unge Aar!
Jeg haaber, før vi Enden naaer,
Vi blive gode Venner.

Af Varerne, Du har i Gjem
I Sækken paa Din Nakke,
Du Intet end maa tage frem!
Bliv ikke vred! Jeg end for dem
Mig ydmygst maa betakke.

Hvis det er noget rigtig Godt,
Saa gaaer man kun og længes;
Og har en Anelse man faa't
Om noget Slemt, da er det blot
Til fælt af Angst at trænges.

Men glad og angst, det er jeg dog,
Du gaadefulde Unge!
Det er ei sundt at blive klog
Haa hvad der staaer i Fremtids Bog,
Og derfor - Tand for Tunge!

O, see nu til, Du unge Mand!
Du drages vel til Minde:
At Alt Du sætter godt istand
I Krig og Fred for dette Land
Og os, som boe herinde.

Ifald Du føre vil som bedst
Vort Sværd, vor Pen til Lykke,
Da kan Du, mens Du er vor Gjæst,
Med danske Mænd ved Fredens Feft
Dit Navn et Tempel bygge.
</body>
</poem>

<poem id="winther2018090342" variant="winther2002120101">
<head>
   <title>Til Vinter-Lærken</title>
   <firstline>Hvi qviddrer du saa tidlig hist?</firstline>
   <source pages="108-109"/>
   <quality>korrektur1</quality>
</head>
<body>
Hvi qviddrer du saa tidlig hist?
Du troer maaskee, det snart er Sommer?
At Solen pynter snart hver Qvist
Med grønne Løv og Rosenblommer?

Du svæver der saa salig fro,
Saa høit, at jeg dig ei kan skue,
Og synger om din faste Tro
Paa Vintersolens falske Lue.

O, vogt dig vel! og gjem din Sang,
Og put dig dybt i varme Rede!
Til dine Qvad ei nogen Trang
Er følt af dem, som gaae hernede.

De har saa travlt med deres Huus,
Hvor Alting nys er blevet flyttet,
At de mod Rotter og mod Muus
Og andet Utøi faaer det hyttet.

De har saa travlt med Korn og Sviin,
Med Gjæs, Kartofler og deslige.
Om end din Sang var nok saa fiin,
Du fik ei Tanken til at stige.

Nei, bi, til Solen ret er varm,
Og høit paa Himlen længe raster,
Og Rosenstokkens grønne Arm
Et Purpurkys til Lilien kaster.

Da kommer frem de stakkels Folk,
Som intet Nyttigt veed at gjøre;
De drive om; for Vaarens Tolk,
Jeg veed, de har et aabent Øre.

Spred da din Strubes Klang, som Frø,
Vær sikker paa, din Høst ei mangler:
Da lytter Ungersvend og Mø
Og den, der om med Liren dangler.

I disses Barm er Grunden god
For din Bedrift; vær ikke bange!
Den Frugt, du høster, strax fuldmoed,
Er Hjertesuk og Smil og Sange!
</body>
</poem>

<poem id="winther2018090343" variant="winther2002120102">
<head>
   <title>En Hytte</title>
   <toctitle>En Hytte</toctitle>
   <indextitle>En Hytte</indextitle>
   <firstline>Her gad jeg boe og bygge</firstline>
   <source pages="110-111"/>
   <quality>korrektur1</quality>
</head>
<body>
Her gad jeg boe og bygge,
Til jeg var træt og skulde døe,
Bag Lindetræets Skygge
Tæt ved den klare Sø.

Den Hytte, lav og lille,
Med kalket Væg og Tag af Straa,
Bag Høien tryg og stille,
Kan Stormen ikke naae.

Den snevre Have rummer
En Skat af Grønt og Blomsterduft;
Fra Kuben Bien summer
Ud i den varme Luft.

Tæt ved den blanke Rude
Har Svalen klinet op sin Bo;
Blødt ligger, som paa Pude,
I Eng den brune Ko.

Saa luunt i Lindens Grene
En Drossel sidder mangen Gang,
Sørgmodig og alene
Med sig og med sin Sang.

Frisk dufter Kløvermarken,
Vildanden seiler med sin Viv,
Og Fisken slaaer i Parken
Imellem Blomstersiv.

Hen over bløde Høie
Til fjerne Skov fra denne Vraa
Ustandset kan mit Øie
I Fred og Vemod gaae.

Den svale Kilde rinder
Hen mellem Steen og snakker smaat;
Den vækker gamle Minder,
Som gjør mit Hjerte godt.

Hvor eensomt og hvor stille!
Hvor fjernt fra Verdens stygge Larm!
Her kunde Sangens Trille
Let svæve fra min Barm.
</body>
</poem>

<poem id="winther2018090344" variant="winther2002120103">
<head>
   <title>Til Storken</title>
   <toctitle>Til Storken</toctitle>
   <indextitle>Til Storken</indextitle>
   <firstline>Saa drager du ad fremmed Land</firstline>
   <source pages="112-114"/>
   <quality>korrektur1</quality>
</head>
<body>
Saa drager du ad fremmed Land,
Du lange Mand,
Med dine røde Hoser?
Træt er du af at spanke her
I vore Kjær
Og vore grønne Moser.

Du kloge Fugl! farvel! farvel!
Jeg ønsker Held
Dig paa din lange Reise.
Din Rede her, den vogte vi,
Du skal deri
Paany ad Aare kneise.

Snart visner her hver Blomst, hvert Blad,
Men du vil glad
En nyfødt Sommer skue,
Hvor Fignen breder Skjærmen stor
Og Almen groer
Omsnoet af heden Drue.

I Luftens Blaae du svæver let
Og seer dig mæt
Paa Jordens Herligheder,
Paa Fjeld og Dal og Stad og Flod,
Der for din Fod
Sig som et Tæppe breder.

Min Tanke følger dig paa Vei,
Men Hjertet ei,
Det her hos mig maa blive;
Kun her vi trives godt, vi To,
I venlig Ro,
Hvor først vi kom tillive.

Jeg gyser for det steile Fjeld,
Og Fossens Væld
Mit Indres Sange døver;
Mig blænder al den stolte Pragt
Og Solens Magt
Som Gift min Hjerne sløver.

Jeg er i fjerne Land og By
Forknyt og bly, -
Alt er mig fiendsk og fremmed;
Som i en vammel Ruus jeg staaer,
Og Sjælen gaaer
Paa egen Haand til Hjemmet.

Nei, her paa denne grønne Ø
Med Skov og Sø,
Med Bakker, Eng og Strande,
Kun her jeg aander Liv og Mod,
Her Vuggen stod,
Og her min Grav skal stande.

Kom atter hid, du gamle Ven!
Naar Sol igjen
Har løst den bundne Bølge.
Byg paa mit Tag din stille Bo,
Man siger jo,
Du har Guds Fred i Følge!
</body>
</poem>

<poem id="winther2018090345" variant="winther2002120104">
<head>
   <title>Vaaren</title>
   <firstline>Nu har sit lyse Banner</firstline>
   <source pages="115-116"/>
   <quality>korrektur1</quality>
</head>
<body>
Nu har sit lyse Banner
Alt Skoven foldet ud;
Paa Kysten Vaaren lander
Rigt smykket som en Brud.
Fra tusind klare Stemmer
I Lunden, hvor jeg gaaer,
Jeg Jubelen fornemmer:
Velkommen, søde Vaar!

I Krattet ind mig vinker
Saa mangt et venligt Blik,
Hvor Bækkens Vove blinker
Og risler vims og qvik;
Hvor Pilens Hoved hælder
Sig mod den kjøle Strøm,
Og Blomsterne fortæller
Mig deres Vinterdrøm.

See, hist den vevre Vibe,
Den piler over Mark;
Træpikkeren mon slibe
Sit Næb paa Træets Bark.
Bag lyse grønne Banker
Nu sætter Stæren Bo,
Dybsindig Storken spanker
Ved Møllebækkens Bro.

En Elskovsvarme spreder
Sig gjennem Jord og Luft
Og Brudetæppet breder
Af Farver og af Duft;
Thi Kjærlighed vil seire,
Det er nu saa dens Art,
Og tusind Hjerter feire
Skal deres Bryllup snart.

Kom sæt dig her i Græsset
Paa denne steile Kyst,
Hvor ud i Havet Næsset
Har skudt sit grønne Bryst.
Her lad din Længsel ile
Hen i det fjerne Blaae,
Og lad dit Hjerte hvile, -
Hvis det kan Hvile faae.
</body>
</poem>

<poem id="winther2018090346" variant="winther2002120105">
<head>
   <title>Til en Snegl</title>
   <firstline>Du være vil min Læremester</firstline>
   <source pages="117-118"/>
   <quality>korrektur1</quality>
</head>
<body>
Du være vil min Læremester,
Som færdes her paa dette Træ,
Og i dets sommerfriske Læ
Snart Toppen og snart Roden gjæster?

Saasnart du aner Storm og Torden,
Som ryste vil dit grønne Slot,
Da finder du din Regning godt
Ved trygt at holde dig til Jorden.

Men straaler Solen klart paa Himlen,
Er Luften let og luun og reen,
Du stiger op til Qvist og Green
Og svælger mellem Blade-Vrimlen.

Og hvorsomhelst du gaaer, forsigtigt
Du flytter dig fra Sted til Sted,
Dig føler for ved hvert et Fjed,
Og slutter altid ganske rigtigt.

Thi møder Noget dig paa Veien,
Som fiendtligt mod dit Væsen staaer,
Tilbage i dig selv du gaaer,
Hvor du er ene og din egen.

Vær takket! men om end jeg vilde,
Jeg kan ei følge nu dit Spor.
Ja, havde jeg blot følt mig for
I Tide! - Nu det er forsiide! -
</body>
</poem>

<poem id="winther2018090347" variant="winter2018081948">
<head>
    <title>Fragmenter af Reinekes Memoirer</title>
    <firstline>En Dag, da Reinke laae og sov</firstline>
    <source pages="119-145"/>
    <quality>korrektur1,kilde,side</quality>
</head>
<body>
<nonum><center><b>Første Fragment.</b></center></nonum>

En Dag, da <w>Reinke</w> laae og sov
Ved <w>Malpertus</w>, i grønne Skov,
Og drømte om den Tid, der svandt,
Da han saa mangen List opspandt,
Der frelste ham fra Nød og Død,
Mens sine Fienders Vold han brød,
Og selv fra Nedrighed steg op
Til Ærens og til Magtens Top;
Hans Nabo, <w>Grimbart</w>, kom i Mag
At korte sig den lange Dag
Ved en gemytlig Passiar.
Knap <w>Reinke</w> blev sin Fætter vaer,
For høfligt han imod ham sprang,
Saa Korsene paa Brystet klang,
Og viftede med Halen brav,
Saa Nøglen nær var fløiet af.
Han førte ham i Slottet ind
Og kaldte paa Fru <w>Ermelin</w>,
Der strax det Bedste satte frem,
Hvad Jagten havde ydet dem,
Samt Viin fra Kjældrens kjøle Hjem.
Da nu de var af Sulet mæt
Og dertil havde drukket tæt,
De lagde sig ved Borgens Port,
Hvor der en Hvilebænk var gjort,
Og lod Cigarens Skyer blaae
Mod Bøgens Skyggetag opgaae.
Da mæled <w>Grimbart</w>, ,,Hør, min Ven!
Beret mig Noget nu igjen
Om, hvordan det hos <w>Nobel</w> gik,
Hvor al din Magt og Pragt du fik?
Som for Exempel, nu fortæl,
Hvordan det hænger sammen vel
Med hine Kors og Baand og Bind,
Som smykke her dit ædle Skind,
Samt Noglen, som paa Vag du har;
I fordums Tide var den bar!''
,,Ja gjerne, Ven!'' var <w>Reinkes</w> Svar.
''See, Nøglen her'' - - ,,Du, paa min Tro!
Afbrød ham Hiin, ,,begynder jo
Bagfra?'' - ,,Det er nu saa min Viis!''
Loe <w>Reinke</w> fiint og tog en Priis.
,,Det var da Nøglen: seer du vel,
En Tjener bør med al sin Sjæl
Udspeide hver sin Herres Lyst,
For deraf selv at tage Høst.
Heel snart det heller ei undgik
Mit øvede, mit skarpe Blik,
At der var mangen Port og Dør,
Der voldte <w>Nobel</w> ondt Humeur,
Fordi hver Laas var stærk og god
Og ikke let sig dirke lod.
Da tog jeg Hammer, Tang og Fiil
Og smedede med List og Iil
En Nøgle, du! som passed godt
Til Kiste, Kasse, Huus og Slot.
Jeg gav ham den ei selv, - jo Pyt!
Den blev bestandig noget Nyt.
Jeg førte ham da rundt til hver
En Skat, som vakte hans Begrær;
Jeg lukked op for mangt et Hul
Og fyldte Posen ham med Guld.
Da jeg dernæst heel ofte saae
Min gode Herre staae og gaae
Med Suk og høist forelsket Blik,
Hvor Tigerinden stod og gik;
Og da jeg vidste paa en Prik,
Naar hendes Mand, den raae Krabat,
Just støved om i Skov og Krat;
Fik jeg ad hendes Løndør smukt
Min gode Nobel indelukt;
Og han, den Stakkel! mærked ei,
Han vandred paa en alfar Vei! -
Min snilde Nøgle tidt jeg stak
I Døren til det Løngemak,
Hvor selv de alterstørste Mænd
Paa deres Fod maa vandre hen.
Da stod jeg hos, mens han var paa,
Og korted Tiden ham som saa
Med mangen Witz og snurrig Snak,
Saa fast hans Bug af Latter sprak.
Ved mine Løier, ved min Sang
Alt havde sin forønskte Gang.
Sligt er saa vigtigt, veed du vel,
For Folkets Lykke, Statens Held!
Da var det, at den Herre god
En gylden Nøgle smede lod
Og selv høistegenhændig der
Den fæsted, hvor du nu den seer.
Den er jo ret beqvem, den Sag,
Thi naar jeg vender Een min Bag,
Kan han dog see den med Behag! -
- Det første Kors, min Bringes Pryd,
Det skylder jeg en anden Dyd.
Du veed, at <w>Nobel</w> gjør sig til
Af stor Forstand paa Dands og Spil.
Forvist! det røber ædel Sands!
Blandt alle Kunster, troer jeg, Dands
Tilkjendes bør den første Krands.
Hvad er vel Tankens, Tonens Kunst?
Ak, idel Snak og Taagedunst!
Nu, Meiselhug? og Pensleri?
Alt <w>det</w> der intet Liv er i!
Nei, Dands, det veed man, hvad det er,
Den lever dog, det seer Enhver.
Den kommer og den gaaer sin Vei,
Og staaer ei som et Einerlei!
<w>Der</w> tales klart med Skulder, Arm,
Med Albu, Nakke, Bag og Barm,
Med Ryg, med Mave, Laar og Knæ,
Saa det forstaaes af hvert et Fæ!
Vor Dandsemester, Bukken, kan
Nok kaldes Landets største Mand,
Maaskee selv paa den hele Jord.
Han har os Dandsen bragt i Flor!
Du skulde see ham blandt hans Høns:
Det ædle Hoved lidt paaskjøns,
Han spanker frem saa stout og strunk
Som nogen Hane i Seiersprunk.
Saa tripper han smaa, bitte Trip,
Snoer sig som Top paa Taaens Tip,
Saa flyver han mod Himlen op,
Som hængte ved en Traad hans Krop,
Og snurrer der sig atter om
I Luften, rank og smækker, som
Tambour-Majorens blanke Stok,
Og staaer med Eet - stiv som en Blok!
Mit Hjerte brændte, Sjælen fløi
Med ham i hans Begeistring høi,
Mens Folket jublede med Støi!
Jeg følte dybt hvor flau og bar
Al anden jordisk Stræben var;
Hvor ussel, hvor betydningsløs
Mod en Carriere <w>saa</w> gloriøs! -
Jeg raader dig, <w>Grimbart</w>, min Ven!
At du en Aftenstund gaaer hen
Og seer paa Jomfru <w>Heires</w> Dands,
Da vil du gaae fra Vid og Sands,
Saa Sjælen i dit gamle Skind
Ei veed, om den skal ud eller ind.
Musiken lyder, Tæppet op
Nu flyver, og med yndigt Hop
Hun svæver frem! Hun er ei seen,
Men strækker ud sit lange Been
Og dreier langsomt sig saa net
Som Passeren paa et Tegnebræt.
Du skuer op - dog, hvad du seer,
Jeg ikke vil beskrive her.
Da mjauer hver en Katte-Art
Og stryger jublende sin Bart,
Og skriger ,, Satan!'' og ,,Guds Død!
I Aften er hun rigtig sød!'' -
En <w>sand</w> Begejstring, som - jeg dølger
Det ei - kan have falske Følger; - -
Jeg haaber, du mig vil forstaae! -
Hr. <w>Nobel</w> selv forsøgte paa
At øve disse lette Spring,
Han troede det var ingen Ting.
Saa lystigt han i Ring sig svang
At Kronen ham i Nakken hang,
Fra Skuldren gled hans Ridderbaand,
Ham Sceptret foer af høire Haand,
Rigsæblet af den venstre fløi
Og trillede rned megen Støi
Ret som en Keglebossel trind
Blandt Hoffets Mænd og Damer ind.
Hans Høiærværdighed, Hr. Stud,
Af Angest brølte rigtig ud;
Fru <w>Faar</w> besvimed, Fru <w>Vibe</w> peeb,
Mens Frøken <w>Papegøie</w> greb
Saa fast i <w>Martins</w> Uldtoupée,
At hele Hoffet fik at see
Hans ædle, høie Pandes Glands
Fra Snuden bagom ned til hans - -
Een slog sit Knæ, Een vred fin Arm, -
Det var en Helvedes Allarm!
Med saadan Fart det Æble kom,
At halve Rigets Raad faldt om,
Ja, mangen Dame gik ei fri,
Saa Hoffets Nar streg: ,,Alle ni!''
Men jeg udraabte: ,,Held den Stat,
Som har en saadan Potentat,
Der ei blot føler Sympathie
For Dands, men Mester er deri!'' -
Hiin skjønne Kunst jeg ogsaa drev
Og tidlig Dilettant jeg blev.
Jeg efterabed Bukkens Dands
Og vandt mig mangen Hæderskrands.
Men det var altid dog min Qval,
At ei jeg var original.
Jeg napped hist og her mig lidt
Og gjorde det, som saa, til Mit.
Det var mig dog ei nok. Jeg saae,
Hvor <w>Nobel</w> lagde Vægt derpaa,
Og vilde da for hver en Pris
Fremtræde paa min egen Viis.
Men det var svært! Dog, seer du vel,
Den Driftige har altid Held.
Paa mine Reiser jeg engang
Opholdt mig i en Dal saa trang
Hist mellem høie Bjerge, der
Just kige over Skovens Træer.
Der boede Murmeldyret alt
Forlængst udi en Klippespalt.
Hans Stilling var just ikke flot,
Dog havde han til Tørt og Vaadt,
Og leved paa sin Viis ret godt.
Men gnaven var han i sit Sind,
Han slumred helst om Vintren ind,
Og vaagned først ved Vaarens Tid,
Naar Solen skinned varm og blid.
Han fulgte strengt hvad <w>Kempis</w> lær'
,,Kom ei for tidt de Store nær!''<note>* <i>Coram proceribus non freqventer appareas.</i></note>
(Og tænker man paa Kirsebær,
Saa maa man sige, hvad man vil,
Han har jo nogen Grund dertil.)
Nok, aldrig ved en Assemblee,
I By, ved Hof han lod sig see, -
Det sølle, taabelige Kræ!
Men dandse kunde han, det Fæ!
Jeg flere Dage sad og saae
Med spændt Opmærksomhed derpaa,
Naar han en Pastorale net
I Græssed tripped, fri og let.
Man kunde kalde det en puur,
Men ubehøvlet, raa Natur.
Landboerne med deres Børn,
Hel mangen gammel Grib og Ørn,
Der leved eensom paa sit Fjeld,
Den Odder fra sit Kildevæld,
Samt Pindsvikn, Lækat, Egern, Muus
Kom tidt til Murmeldyrets Huus.
De sad i en fortrolig Ring
Og saae paa disse jævne Spring,
Mens Gjøg og Stær og Lærkelil
Opvartede med Fløitespil.
Men <w>jeg</w> tog efter; thi som sagt,
Jeg har det altid i min Magt
At give mig om kun et Skjær
Af hver en Ting, jeg kommer nær;
Liig dette Fiirbeen, i hvis Kjød
Sig speiler hver en anden Lød.
Saa lærte jeg ham Kunsten af,
Og mig til Hove strax begav.
Den første Gang jeg mødte der
Ved Bal, jeg gav mig ret en <i>Air.</i>
Jeg lod de Andre, Een for Een,
Frit gjøre Stads med deres Been.
Jeg tænkte: Touren kommer snart
Til mig, da faaer det anden Art.
Da Mængden træt tog Hvileplads
Og nippede til Kop og Glas,
Jeg lod Musiken strax begynde
En Melodie af simpel Ynde;
Da løfted jeg min rige Svands
Og traadte rask hiin Bondes Dands,
Der var saa jævn og saa naiv,
Og dog skalkagtig, fuld af Liv.
Vel var min Dands kun - det er sandt -
Paa anden Haand. Den Priis, jeg vandt,
Den Larm, der midlertid opstod,
Mig ei tilorde komme lod;
Og siden glemte jeg, paa Ære!
At sige, hvor jeg gik i Lære.
Sligt havde for man aldrig seet,
Paa Sligt man ikke var beredt;
Nok sagt: jeg tripped min Idyl.
Da skulde du kun hørt et Hyl,
Et Undringsraab, et Jubelchor!
Man steg paa Stol, man sprang paa Bord,
Man stimled til med Halsen lang.
I Lysekronen Aben hang
Og skreg Hurrah! og Hatten svang.
Man trykkede mig tæt til Bryst,
Og jeg blev klappet, jeg blev kyst.
Man rev mig hist, man trak mig her,
Thi see mig vilde nu Enhver.
Da nærmed <w>Nobel</w> sig. Jeg saae
En Taare i hans Øie staae.
Rørt Skjægget vippede mens han gik
Imod mig med begeistret Blik;
Knap til de Ord han Fatning fik:
,,Velkommen, <w>Ridder!</w> paa mir Slot!''
Hans Mening fatted jeg jo godt,
Men bukkede mig dybt og lod,
Som jeg ham ikke ret forstod,
Og sagde: ,,I, al Viisdoms Speil,
Har denne Gang dog taget feil,
Thi jeg er ikke Riddersmand!''
,,Veed du da ei,'' gjensvared han.
Hvad <w>Nobel</w> <w>vil</w>, han ogsaa <w>kan?</w>
Jeg vil det, og hvad jeg har sagt,
Staaer altsaa nu som før ved Magt.
Den Tanke, Du med dine Been
Udtrykte, var saa sand og reen;
Og hine Sving med høire Læg
Var heelt det nationale Præg.
Til Løn for al den Fryd og Lyst,
Din Dands har vækket i mit Bryst,
Bær dette Kors og vær mig tro!''
Derpaa han rakte mig sin Klo,
Paa hvilken, ydmyg og adroit,
Jeg trykkede min Snude tæt,
Og vendte mig, som om jeg, rørt,
Af Kinden noget Vaadt fik tørt.
Men da Trompet og Fløite klang,
Og Ballet atter var i Gang,
Jeg sneg mig ud og green i Smug,
Saa jeg fik Krampe i min Bug! -
Dog Tand for Tunge, bedste Ven!
For Guds Skyld! nævn ei Slig t igjen.
Hvad du har hørt af <w>Reinke Fos</w>,
Bør blive, seer du, mellem os,
Til Nobel og jeg selv er død;
Saa siden har det ingen Nød. -
<w>Det</w> var det første Kors. Hvordan
Jeg fik det <w>andet</w>, kjære Mand,
Skal jeg engang ved bedre Tid
Fortælle, naar du kommer hid.
Om alle Følgende er der
Ei meget at berette meer.
End, at de netop hænge her;
Thi har man blot de første To,
Saa yngle de som Muus i Lo.
Som Bækken bliver til en Aa,
En vatret Strimmel voxer saa
Paa Brystet ganske af sig selv
Til en stormægtig, haandbred Elv;
Mens Korset til en Stjerne blier,
Der tjener venstre Bryst til Siir.
Det Hele skal du see, for Spads,
Naar jeg engang til stort Calas
Er majet ud med al min Stads.
Skriv først det op, som nu du har;
Jeg er din Tjener! <i>à revoir!</i>''
- Saa talte <w>Reinke</w> og gik ind.
Men <w>Grimbart</w> rystede sit Skind
Og vandred, tankefuld i Sind,
Hjemad, hvor han med megen Iil
Fik sat det Hørte udi Stiil.


<nonum><center><b>Andet Fragment.</b></center></nonum>

,,Hør,'' sagde Grimbart, da igjen
Han sad en Aften hos sin Ven
Om Vintren i den lune Vraa,
Mens <w>Reineke</w> paa Ryggen laae
Og gnaved paa et Hønsebeen
Og af og til ret listigt green, -
,,Hør, siig mig, er det ikke sandt,
At ogsaa Palmen tidt du vandt,
Som Digler og som Speculant
Udi Kritik? Man har fortalt,
At fra din Pen var kommet Alt,
Som Navnet Amaranthus bar,
Og som saa helt berømmet var?''

,,Jovist!'' gav Reineke til Svar,
,,De Kunster har jeg og proberet,
Jeg digtet har og recenseret,
Arbeidet med i mangt et Blad, -
Skjøndt ikke just i alle dem
Hvor Rævehalen stikker frem, -
Hør nu, hvordan jeg bar mig ad!
Der var en Tid da <w>Nobel</w> saae
Heel gunstigt og huldsaligt paa
De Folk, som hine Haandværk drive,
Som Vers og Recensioner skrive.
Ja, han har Luner mangen Gang,
Naar Tiden bliver ham for lang!
Det var mig som et Hjertestik!
Mig syntes Noget fra mig gik,
N aar han med naadigt Smil og Nik
De Penneslikkere modtog
Og huldrigt dem paa Skuldren slog,
Og snakked om dem Dag og Nat,
Og gjorde dem til Dit og Dat.
Ja, selv Løvinden fandt sin Spads
I dette literaire Fjas;
Hun logred for og gjorde Stads
Af mangen skabet Køterhund,
Naar paa Papir sin Pote kun
Han havde sat; ja, Hoffets Flor,
Jeg mener Gjæssene, fandt stor
Fornøielse i dette Væsen;
Man saae dem ofte have Næsen
I Bøger, og at kunne rime
Det stod hos dem i stor Æstime!

Sligt gjorde mig hel ilde stemt;
Jeg rendte om saa endeklemt,
Og ponsed Dag og Nat, hvordan
Jeg skulde gribe Sagen an.
At faae i saadan Ære Part;
Det tyktes mig saa grumme rart.
Dog hvad jeg søgte, fandt jeg snart.

Hr. <w>Tyrk</w>, den Puddel, var det først,
Der stilled min literaire Tørst,
Og lærte mig det rette Snit,
Som selv han havde øvet tidt.
Han var en saare livlig Aand,
Han skaaret var for Tungebaand.
Før syede Buxer han ret brav;
Men den Bedrift var ham for lav.
Han kasted Persejern og Sax
Og blev æsthetisk lige strax;
Skrev Vers for Klubber og for Baner
For Friheds Morgenrødes Haner,
Kjærmindedigte, søde, bløde.
Med Lilier hvide, Roser røde
Og alt det Kram, som hører til
Et ret erotisk Lirespil.
I Musers Corps han sig indskrev
Og gik som Kjender om og drev;
Thi for en Skjønaand ret at blive,
Man maa tilgavns forstaae at drive.
Du saae ham tidt med vigtige Blikke
Paa Gaden skride frem og nikke;
Besøge Alt og høre, see
I Skuespil, paa Balparee,
I Klub, i Kneipe, Kro, Caffee
Ved Abedands, i Opera,
Udstillinger - et cetera,
Og lytte til hvert Ord, der faldt;
Saa af sig selv han lærte Alt!
Han leved flot af Pen og Blæk,
Og recenserede saa væk
Alt, hvad der saadan forefaldt,
Og fyldte flittigt Spalt paa Spalt.
Meest brugtes Ferlen, hvor han fandt
Et Digt, der var for smukt og sandt.
Dog stundom rostes Sligt iblandt,
Til stor Bedrøvelse for Mange,
Der blev for deres Rygte bange.
Paa mange hele, halve Ark
Han prunkede som Aristarch.
Især han gjorde sig til Pligt
At prise hvert et daarligt Digt,
Hvert Drama, fuldt af Skræk og Gru,
Hvert Sorgespil med Ha! og Hu!
Naar kun Forfattren var hans Ven
Og vilde rose ham igjen.
Ei Statua, ei Maleri
Gik for hans Recenseren fri;
Det flød fra ham, som Øl af Spunds,
Thi han forstod det Alt tilbunds.
Det var især hans Id, som sagt
At hjælpe paa, hvad der er svagt:
,,Det Gode,'' sagde han, ,,er godt!
Det i sig selv jo nok har faa't
Af Hæder og jeg ikke seer,
Hvorfor jeg det skal give meer;
Mens derimod den slette Sang
Til min Berømmelse har Trang.
Jeg vil den holde dog i Live,
At den maaskee kan bedre blive.'' -
Et Sørgespil han selv fik lavet,
Fem fulde Acter sammenstavet,
Og <w>næsten</w> paa Theatret bragt.
Til Sprogø Scenen var henlagt.
Paa Grund heraf, man lod ham faae
Et Rejsestipendium til Spraa,
For Landets Idiom tilgavns
At sammenligne med Christianshavns,
Og Øens rige Sagn med mere
Paa Stedet grundigt at studere! -

<w>Ham</w> gik jeg til. Jeg var ei seen,
Tog frem et lækkert Stegebeen
Og sagde: ,,Snuus den søde Dunst!
Det faaer du strax, hvis i den Kunst
At recensere du vil være
Min Mester og mig Grebet lære!''
Han viste sine Tænders Glands
I søde Smiil og med sin Svands
Han yttred sin Velvillighed,
Samt bad mig høfligt ligge ned;
Og saa begyndte han da Talen,
Mens af og til han rørte Halen:
,,Nu vel, du Recensent vil være?
Den Kunst er saare let at lære.
Om Kundskab er her Talen ei,
Naar man vil træde denne Vei.
Den Qvinde, som til Tvat og Vadsk
Hist bruger Lud og Sæbe rask
Og renser baade Uld og Linned,
Kan hverken væve't eller spinde't.
Hun tager fat og gnider blot, -
Gaaer det i Stykker - ligegodt!

Tag du en Bog en ledig Dag,
Læs Titlen, læs lidt for og bag;
Om du forstaaer det eller ikke,
Gjør ingen Ting; ved løse Blikke
Du træffer snart en Leilighed,
Hvor du dig ret kan gjøre vred,
Og, som det hedder, rive ned.
Med fornem Ligegyldighed
Du farer over det, som Noget,
Du længst var bleven færdig med,
Og laster saa tilsidst paa Sproget.
Dog yttres Haab at vel med Tiden
Alt bedre blive kan, naar Fliden
Smukt rækker Haanden til Talentet;
Især naar ret, hvad du har prentet
Og klaret ved Kritikens Kerte,
Forfatteren tager sig til Hjerte.
Men - hvad du siger, pyntes bør
Med Ord, som ret har Næb og Klø'r,
Som for Exempel: Conseqvens
Og Phæmomen - Incohærens -
Den aprioriske Idee, -
Den høiere Beaandelse, -
Umiddelbar - og primitiv, -
Det indre og det ydre Liv,
Og absolut - og Illusion, -
Subject - Object - og Reflexion -
Og ethisk - Colorit - Plastik -
Og Tankens Form - og Symbolik,
Samt andre kjønne Pennesving,
Hvorved du tænker ingen Ting,
Men overlader Andres Tanke,
Om Mening den deri kan sanke! -

Med Valget du dig ei generer,
Men Løst og Fast du recenserer:
Og Nutids smaa og store Mænds
Theologie, Jurisprudens,
Philosophie, <i>ars medica,</i>
Mathesis og Politika -
Det kan nu ikke være ring're -
Det veed du Alt paa dine Fingre!
Det kan du frit regjere med
Alt efter Tid og Leilighed.
Især tag fat paa Poesie;
Den er saa ganske fuglefri,
At hver en Veier, Maaler, Vrager
Forstaaer at dømme i dens Sager!''

- Saa talte han, og Meer end dette
Han tog sig for mig at berette;
Og da jeg Alt mig havde mærket,
Gav jeg mig sporenstregs til Værket.
Jeg recenserte mangen Bog,
Til Høire og til Venstre slog,
Og under Navnet Amaranth
Jeg let og snart Berømthed vandt.
Thi skjøndt som Pseudonym jeg skrev,
Jeg sørged for, at Sagen blev
Alverden klar og aabenbar,
At Fader jeg til Ynglen var;
Saa =Nobel= tidt med naadigt Nik
Mig kaldte en durchdreven Strik;
Og naar et Skrift paany løb af,
Heel nøie Agt paa mig man gav,
Og strax, ulæst, forkasted Manden,
Naar blot jeg Rynker slog i Panden.
Med Rædsel vented man min Dom,
Man talte sagte, hvor jeg kom,
Og frygted mig som Politi,
Det hemmelige nemlig; thi
Vi er et farligt Folkefærd,
Som bruge Pen for Spyd og Sværd.
Selv de, som til os med Foragt
See ned, os frygte som en Magt.
See Panthren hist, vor General;
Du veed, det er en Satans Karl,
Saa høit fortjent af Herrens Knapper,
Som siger selv, han er saa tapper;
Og dog hans Nakke, hans Moustache,
Hans store Ord og hans Courage
Tidt kryber ind af bare Skræk
For lidt Papir, besmurt med Blæk!

Da jeg var fix i Theorien
Af Videnskab og Poesien,
Jeg, seer du, intet bedre vidste
End praktisk slaae mig til den Sidste.
Jeg bandt da Ord i Rimets Baand
Og skrev det af med siirlig Haand
Paa fiint Papir, og vandred om
Og læste for, hvorhen jeg kom.
Men mine Vers de var saa nette,
Saa vel polerede og slette,
Saa, var end Tanken flau og mat
Og uden Salt, den gled dog glat.
Fra Huus til Huus jeg lod mig see,
Ved Kaffebord, i Assemblee,
Og mine Vers ved hvert Calas
Var Duften af den hele Stads.
For Gamle, Unge, Herrer, Fruer,
I stolte Sale, jævne Stuer,
Ja, selv paa Gader og i Stræder,
I Porte - ja, paa andre Steder
Jeg opsled mine smukke Phraser,
Saa Manuskriptet gik i Laser;
Og derved vandt jeg, at man ikke
Mig strax i Kortet kunde kigge,
Men tvertimod man altid fandt
At jeg var yndig og charmant.
Jeg hædret blev af Høi og Lav,
Paa mig man mangt et Selskab gav,
Og overalt mig fored man
Med Sukkerbrød og Flødevand,
Saa det mig tidt paa Hjerte faldt,
At let det kunde gaae mig galt! -

Hvorfra jeg fik det? spørger du!
Ak, hvor naivt! - saa hør da nu
Mit eget Fond var ikke stort,
Jeg gjorde, hvad der før er gjort;
Jeg rapsed hist og her i Smug,
Hvad bedst sig egned til mit Brug;
Hos Norske<note>Norsk] norsk</note>, Franske, Italienske
Hos Britter, Græker, Tydske, Svenske
Jeg fouragerte, gjorde Bytte
Og drog mig flittigt Alt til Nytte.
Og saae jeg Noget komme ud,
Som ei var af den gamle Tud;
Og saae jeg Andre Noget brygge
Af eget Malt, som gjorde Lykke,
Saa var jeg ikke seen, men strax
Jeg laved lidt af samme Slags;
Men vidste listigt dog at vende't,
Saa strax man ikke kunde kjende't.
De fleste Folk jo intet læse;
Dem dreied let jeg mangen Næse,
De spored ei, at de blev snydt,
Men troede, Alt var mit og nyt:
Tilsidst der mangled ikke meget,
Saa troede jeg det selv mit Eget! -
En Tanke dyb, et sindrigt Ord
Beholde dog Værdien, hvor
Det staaer. Om Paul, om Peer har sagt
Dit eller Dat, har ingen Magt.
Det kunde faldet lig'saa godt
<w>Mig</w> ind; <w>han</w> var den Første blot,
<w>Jeg</w> var den Anden, - hvad saa mere?
Paa sligt man ei bør reflectere.
Den vise Salomo har sagt
Et Ord, som endnu staaer ved Magt
Og ei bør stikkes under Stolen:
,,Ei Nyt der skabes under Solen!''
Det støtted jeg mig paa med Ret;
- Min Musa var saa peen i Kjolen,
Og hvad jeg skrev, man fandt saa net!
Paa denne Vei, kan du mig troe,
Heel mange Digterlaurbær groe!
Vel Een og Anden dette Væsen
Som Tyveri mig rev i Næsen.
Isbjørne som og andre Vilde
Behandled tidt mig meget ilde,
Skrev Lister og i mange Poster
Fremlyste mine Tyvekoster;
Men sligt brød jeg mig ikke om:
Jeg frygred ei Kritikens Glavind,
Jeg vidste jo, at kun af Avind
Og puur Misundelse det kom.
Ja, spildt var deres hele Witz,
Thi Ingen tog deraf Notits.
Det var jo og saa dumt og daarligt
Med Digt at mene det alvorligt;
Og hvorfor skulde Andre være
Meer, end jeg selv er, Mænd af Ære?

See saa, Grimbart! let nu din Krop!
Gak hjem og skriv nøiagtigt op,
Hvad du har hørt. Det kan ei skade
Mig nu, jeg sidder fast i Stade!''
</body>
</poem>

<!-- TODO: Text til 25 Billeder af Rørby. pp. 146- -->

<!-- TODO: En Student og en Jomfru. pp. 164- -->

<section>
<head>
    <title>Oversættelser</title>
</head>
<content>

<poem id="winther2018090348" variant="winter2018081807">
<head>
    <title>Parabel af Fr. Rückert</title>
    <toctitle>Parabel af Fr. Rückert (oversat)</toctitle>
    <subtitle>(Oversat)</subtitle>
    <firstline>I Syrien, i Ørkens Sand</firstline>
    <notes>
        <note>Gendigtning af Friedrich Rückert: <xref type="translation" poem="rueckert2001102431"/>.</note>
    </notes>
    <source pages="207-210"/>
    <quality>korrektur1,kilde,side</quality>
</head>
<body>
I Syrien, i Ørkens Sand,
Der gik med sin Kameel en Mand,
Da Dyrets vilde Færd forkynder
Med Eet, at Raserie begynder;
Det syndes ret saa rædsomt fnyse.
At Manden selv af Skræk maa gyse.
Han løb; og snart en Brønd han saae
Tilfældigviis ved Veien staae.
Han hører Dyret bag sig jager,
Og Rædsel ham alt Mod betager.
Han krøb i Brøndens brede Mund,
Han styrted ei, men svæved' kun;
Thi der var groet en Brombærgreen
Ud af den brustne Klippesteen.
Den greeb han fat for ei at synke,
Mens høit han tager paa at klynke;
Han opad saae, og øined der'
Kamelens Hoved rædsomt  nær,
Der gridsk ham atter vilde fange.
Da saae han ned i Brønden bange;
En Drage laae paa Brøndens Bund,
Og spiled' op sin fæle Mund,
Som ham at sluge var bered,
Ifald han skulde glide ned.
Saa svævende i tvende Farer
Ham sig en Tredie aabenbarer.
Der, hvor i Sprækken sig indtrængde
Den stærke Rod, hvorved han hængde.
Der sad to Muus, et stille Par, -
Sort Een, og hvid den Anden var.
Han saae den Sorte med den Hvide
Afvexlende i Roden bide.
De ruskede, saa godt de ævned'
Og intet Muld om Nøden levned',
Og naar det raslende faldt ned,
Saa skued' Dragen op derved,
At see, hvor snart vel Roden brast,
Og Busken styrted' med sin Last.
Men Manden, fast af Frygt beseiret,
Af Nød betrængt, af Skræk omleiret,
I denne Angst, hvori han hængde,
Forgjæves nu paa Redning tænkde.

  Mens rundt han sendte sine Blikke,
Saae han en lille Qvist at nikke
Fra Busken, fuld af Frugter søde;
Da, skjøndt hans Frygt ei gandske døde,
Saae han ei meer Kamelens Vrede,
I Vandet Dragen ei dernede,
Ei Musenes Forræderskik,
Da Bærret han for Øie fik.
Han Dyret lod foroven larme,
Og Dragen lure i sin Harme,
Og Musene ved Siden gnave,
Han lædsker sig med Buskens Gave,
Det tykkes ham et herligt Gode,
Han Frugter spisde, veltilmode,
Og ved den Sødhed, som de gjemde,
Han al sin Qval og Frygt forglemde.

  Du vil, jeg nævne skal den Mand,
Der saa sin Frygt forglemme kan?
Saa viid, min Ven, Du Manden er,
Og Gaadens Løsning har du her.

  Hiin Drage dybt paa Brøndens Bund
Er Dødens evigt aabne Mund;
Kamelen, som ham Skræk indgjød,
Er Livets Angst og Livets Nød.
Du selv maa mellem ,,Døe,, og ,,Leve,,
Ved Verdens grønne Løvgreen svæve;
De Tvende, som paa Roden tærer,
For dig og Grenen, der dig bærer,
At styrte ned i Døden brat,
De Muus, de hedde Dag og Nat.
Den Sorte gnaver vel forborgen
Fra Aften stille indtil Morgen;
Fra Morgenrød til Aftenstjerne
Den Hvide gnaver Rodens Kjerne;
Dog,  skjøndt forladt af Hjælp og Trøst,
Dig lokker Bærret: Sandsens Lyst,
Saa du Kamelen: Livets Nød,
Saa du i Vandet Dragen: Død,
Saa du de Smaa dyr: Dag og Nat,
I Sorgløshed forglemmer brat,
Og kuns til Frugten staaer din Tanke,
Som du paa Gravens Bred kan sanke.
</body>
</poem>

<section level="3">
<head>
    <title>To Digte efter det Tydske af Fr. Rückert</title>
</head>
<content>

<poem id="winther2018090349" variant="winter2018080710">
<head>
    <title>Guldalderen</title>
    <toctitle><num>I.</num>Guldalderen</toctitle>
    <firstline>Guldalderen er ei forsvundet</firstline>
    <!-- TODO:Find Rückerts original -->
    <source pages="211-212"/>
    <keywords>rueckert</keywords>
    <quality>korrektur1,kilde,side</quality>
</head>
<body>
Guldalderen er ei forsvundet,
Den straaler end i Ungdomspragt,
Og nok af Guld kan vorde fundet,
Hvis I har Kunsten ret i Magt.

Paa Himlen glimre gyldne Hære,
Og fylde Natten sødt med Sang,
At Mennesket af dem kan lære
Den gyldne Zithers gyldne Klang.

Af Jordens fulde Bryster strømmer
Jo Vinens blanke Gyldenvand,
Og dobbelt gylden, naar vi tømmer
Den af Guldbægrets gyldne Rand.

Og til den gyldneste af Lænker
Sig fletter Pigens gyldne Haar,
Naar hendes Øines Sole sænker
Den gyldne Piil i Hjertets Saar.

Saa glem de Sorger, som jer trykke,
Opfrisk jer Lyst med bedste Flid;
Af hine gyldne Stoffer bygge
Enhver sin egen gyldne Tid.
</body>
</poem>

<poem id="winther2018090350" variant="winter2018080711">
<head>
    <title>Faunen</title>
    <toctitle><num>II.</num>Faunen</toctitle>
    <firstline>Til Faun mig Himlen skabde</firstline>
    <!-- TODO:Find Rückerts original -->
    <source pages="212-213"/>
    <keywords>rueckert</keywords>
    <quality>korrektur1,kilde,side</quality>
</head>
<body>
Til Faun mig Himlen skabde;
Mit første Legetøi
Var Bægret, Bacchus tabde, -
Det ned fra Skyen fløi.

Et Viindrublad var Vuggen,
Hvor man mig slumre lod;
Jeg drak ei Mælk, men drukken
Jeg died Druens Blod.

Min første Mad og Føde
Det var et Viinbærs Korn;
Da frem af Panden skjøde
Som Staal de unge Horn.

Og dygtigt med dem begge
Jeg stanged Blødt og Haardt,
I Tjørne og i Hække,
Men aldrig kom jeg tilkort.

I Krat jeg Nymphen nødte
At lade vort Bryllup staae, -
Og dengang saa hun fødte,
Da var det Fauner smaa. -

Det var i gamle Dage, -
Nu er jeg mat og tam,
En Viinsæk jeg vilde drage,
Har gjort min Hofte lam.

Da skar jeg mig til Støtte
Af Rankens Troe en Stav,
Ved den jeg mig vil støtte
Paa Veien til min Grav.

Som Monument paa Banken
Skal Gudens Bæger staae,
Og Vinens Ven af Ranken
Sit Taareoffer faae.
</body>
</poem>



</content>
</section>

<poem id="winther2018090351" variant="winter2018081025">
<head>
    <title>Vikingen</title>
    <toctitle>Vikingen (oversat)</toctitle>
    <subtitle>Efter Geijer</subtitle>
    <firstline>Kun femten Aar gammel, mig Stuen blev trang</firstline>
    <notes>
        <note>Gendigtning af Erik Gustaf Geijer: <xref type="translation" poem="geijer2018081001"/>.</note>
    </notes>
    <source pages="214-219"/>
    <quality>korrektur1,kilde,side</quality>
</head>
<body>
Kun femten Aar gammel, mig Stuen blev trang,
Hvor jeg boede hos Moder min,
Og Dagen hos Gederne blev mig saa lang,
Jeg skiftede Lyst og Sind;
Jeg drømte, jeg tænkte, jeg veed ikke hvad,
Jeg kunde som før ei meer være glad
            I Skoven.

Med luende Hjerte paa Fjeldet jeg sprang,
Og stirred i vildene Hav;
Mig syntes saa liflig Bølgernes Sang,
Naar de gaae i det skummende Hav;
De komme fra fjerne, fjerne Land,
Ei Baand ei Lænker dem binde kan
            I Havet.

En Morgen fra Stranden et Skib jeg saae,
Som en Piil ind i Vigen det skjød;
Da svulmed min Barm, mit Hjerte mon slaae,
Nu kjendte jeg Raad for min Nød.
Fra Gederne løb jeg, fra Moder min,
Og Vikingen tog mig i Skibet ind
            Paa Havet.

Og Vinden i Seilene tog med Magt,
Rask fløi vi paa Bølgens Ryg.
I blaanende Dyb sank Fjeldets Pragt,
Og jeg var saa glad og saa tryg.
Med Faders rustne Sværd ved min Lend,
Jeg svoer at erhverve mig Riger og Mænd
            Paa Havet.

Kun sexten Aar gammel jeg Vikingen vog,
For han skjeldte mig skjægløs og blød;
Jeg Søkonge blev, - over Havet drog,
Til Hildurs Leg var jeg fød;
Jeg Landgang gjorde, vandt Slot og Borg, -
At skifte vort Rov, var vor mindste Sorg
            Paa Havet.

Vi drukke Mjøden af Horn med Lyst
Alt paa den stormende Sø;
Fra Bølgen behersked vi hver en Kyst, -
I Valland jeg tog mig en Mø;
I tre Dage græd hun, men saa blev hun fro;
Med Jubel vi lode vort Bryllup boe
            Paa Havet.

Engang jeg eiede Borg og Land,
Luunt sad jeg som Blommen i Æg;
Jeg sørged for Riget og Menigmand,
Og sov inden Laas og Væg.
Det var en heel Vinter, - den syntes mig lang,
Og skjøndt jeg var Drot, var mig Jorden trang
            Imod Havet.

Jeg ingen Ting gjorde, men havde ei Ro
For at hjelpe hver hjelpeløs Gjæk.
Jeg Muur skulde være om Bondens Bo,
Og Laas for Tiggerens Sæk.
Paa Tyve og Eder og Rettergang da
Jeg hørte mig mæt - ,,Var jeg langt herfra
            Paa Havet!''

Saa bad jeg; - men bort svandt Vinteren lang,
Og med Lilier Strandbredden strøes,
Og Bølgerne sjunge den gamle Sang,
Og klinge: til Søes! til Søes!
Og Vaarvinde spille om Dal og Høi,
Og frigjorte Strømme styrte med Støi
            I Havet.

Da greb mig den gamle Længsel paastand,
Mig lokkede Bølgernes Brag.
Jeg strøede mit Guld over By og Land,
Og slog min Krone i Qvag;
Og, fattig som før, med et Skib og et Sværd,
Drog mod ukjendte Skjebner i Vikingfærd
            Paa Havet.

Som Vinden frie vi leged med Lyst
Paa fjerne brusende Sø;
Vi Mennesker saae, paa fremmede Kyst,
Paa hiin Viis leve og døe;
Dog Kummeren stedse <w>der</w> lægger bi,
Men Sorgen ei kjender Vikingens Sti
            Paa Havet.

Og atter blandt Kjæmper speided mit Mod
Efter Skib i det fjerne Blaae.
Kom Vikingeseil, da gjaldt det Blod,
Kom Kræmmeren, - ham lod jeg gaae.
Kuns blodig er Seiren den Tappre kjær,
Og Vikingevenskab det knyttes med Sværd
            Paa Havet.

Stod jeg om Dagen paa gyngende Stavn,
I Glands for mig Fremtiden laae;
Saa rolig, som Svanen i sivgroet Havn,
Jeg foer ad det brusende Blaae;
Hvert Bytte, jeg mødte, det var da mit,
Og Haabet, som graalige Dyb, saa frit
            Paa Havet.

Men stod jeg om Natten saa stolt og gjæv,
Mens Voven sig mægtigt brød,
Da hørte jeg Nornerne slaae deres Væv
I den Storm, over Dybet skjød.
Som Bølgernes Brusen er Menneskets Kald,
Beredt bor man være til Modgang og Fald
            Paa Havet.

En Snees har jeg fyldt, - da kom Ulykken svar,
Og Søen nu fordrer mit Blod;
Den kjender det godt, den drukket det har,
Hvor Kampen saa drabeligt stod.
Det brændende Hjerte, det banker saa fast,
En kjølig Bo skal det faae med Hast.
            I Havet.

Ei klager jeg, for mine Dage var faa,
Snel var, men god, deres Fart.
Fleer Veie til Gudernes Sal mon gaae,
Og bedst er at komme der snart.
Med Dødssang de klingende Bølger slaae,
Paa dem har jeg levet, - min Grav skal jeg faae
            I Havet.

---            

Saa synger paa eenlige Klippehøi
Den skibbrudne Viking blandt Brændingers Støi,
Op sluge ham Havets Vande, -
Og Bølgerne synge den gamle Sang,
Og Vinden skifter ustadig sin Gang,
Men den Tappres Minde - skal stande.
</body>
</poem>

<poem id="winther2018090352" variant="winter2018081026">
<head>
    <title>Vinteren i Norden</title>
    <toctitle>Vinteren i Norden (oversat)</toctitle>
    <subtitle>Efter J. E. Stagnelius</subtitle>
    <firstline>Alt fra den Tid, naar Dagens Stjerne brænder</firstline>
    <notes>
        <note>Gendigtning af Erik Johan Stagnelius: <xref poem="stagnelius2018081001"/>.</note>
    </notes>
    <source pages="220-223"/>
    <quality>korrektur1,kilde,side</quality>
</head>
<body>
Alt fra den Tid, naar Dagens Stjerne brænder
Ved Sydens Pol, indtil den atter sender
Fra Vædrens milde Himmel huldt sin Magt;
Behersker Kuldens Kobberscepter Norden,
Det gyldne Sædkorn slumrer under Jorden,
Tyst drømmende om nye Vaarsols Pragt.

Sit Slot af Snee da Vinterguden bygger,
Med tunge Vægt han Fjeldets Graner trykker,
Og snart han Dalens Hytter opslugt har;
Ei Bækken meer igjennem Engen seiler,
Ei Morgenen sin friske Pande speiler,
Ei Himlens Stjerner i dens stille Glar.

Ei Røkken meer i Flodens Bølger qvæder,
Og ingen Havfru bleger sine Klæder
Paa Bølgens Ryg i milde Straalers Glands;
Ei Alferne, naar Duggen smykker Græsset,
Ved maaneblanke Søers Rand, paa Næsset
Man svæve seer i natlig Sommerdands.

See! Vintrens Liigdragt hviler over Engen,
Hvor nys i Krattets Skjul paa Blomstersengen
Et henrykt Par med Solen Afsked tog;
See! øde ligger under Sneens Dække
Den Egn, hvor nys bag Caprifoliehække
Lucindas hvide Finger Cithren slog.

Ei længer Lærken, høit paa lette Vinger,
Sin Morgenglæde mod Azuren svinger,
Græshoppen svandt alt med sit grønne Slot.
Ei Svalens Sang af Søvnen Bonden vækker,
Ei Livets Skygge lyttende bedækker
I Ambranatten Lundens Sangerdrot.

Ei Duens Kur fra Almens Krone lyder;
Graaspurver kun hinanden ivrigt byder
Til Glædesfest i Granens nøgne Taarn;
Hvergang, naar Solens Guld af Skyen bryder,
Fra deres Bryst en Tonestrøm sig gyder,
En Gjenklang liig af Fryd, som var tilforn.

Bladløse Poplerne nu staae i Lunden;
Og, hvidklædt Gjenfærd liig, i Midnatsstunden
Sig Egen reiser høit og suser huul;
I Dødens Farve hver en Form sig klæder,
Mens Fyrren stolt i broget Glands fremtræder,
Og laaner Pryd af Maanens røde Hjul.

Dog glædes Nordens Ynglinger og Piger,
Skjøndt Solen, som til Vandmands-Stjernen stiger,
Med skjæve Blik til deres Hjem kun seer;
Men Stormens Røst og Kulden kan ei kue
De Flammer, som hos Skandinaven lue,
Den Fryd, som kjækt ud af hans Øie leer.

Ved Bjelders Klang, i zefirlette Kjelker
Han glider over Isens glatte Bjelker
Med Sang, af muntre Brødres Flok besvart;
Hans Jagtgevær i Graners Skumring blinker;
Paa nyfødt Snee, naar Dagens Gry ham vinker,
Forfølger han den bange Raabuks Fart.

Paa Gulv af Iis sees Sognets Ungdom dandse
Med staalklædt Fod! See, Frostens Blomster krandse
De gyldne Haar og farve Kinden rød;
See, Nordens Mø, med Blikke himmellyse,
Fortroligt smiler bag den mørke Kyse,
Liig Maanen ud af Natteskyens Skjød.

Med Glæde nu man hilser Sydens Druer,
Og under Skjemt ved Baalets muntre Luer
En Kreds saa hyggeligt om Ovnen slaaer;
Fiolens Røft fra Marmorsalen lyder.
I Nordens Skjønne! den til Dands Jer byder,
Op! smykker Lokkerne med konstig Vaar.

En himmelsk Vellyst Ynglingen bevinger,
Naar, svævende i Valtsen, rask han svinger
Sin Pige, som i Favn ham smiler ømt;
Om hendes Kind slaaer Uskylds Morgenrøde,
Naar hun skal skjenke ham sit Kys, det søde,
Som Pantelegens strenge Lov har dømt.

Mildt tørrer Freia nu i Folkvangs høie
Krystalbeklædte Slot sit hulde Øie
Og skuer venligt ned til Barnets Ro;
Græd ei, Gudinde! komme skal din Mage,
Som Nordens Solgud, i din Favn tilbage,
Naar Lilierne i Sverrigs Dale groe.

Naturen ældes ei, den evigunge!
Snart Fuglene i Vaarens Lunde sjunge,
Snart Dagen over Bjerg og Dale gryer.
Nyd, Menneske! din Vandrings korte Dage!
Liig Kildens Vover, der bag Sivet klage,
Fremglimter du paa Tidens Strøm og - flyer.
</body>
</poem>

<poem id="winther2018090353" variant="winter2018081027">
<head>
    <title>Til Frue K. M. Rahbek</title>
    <toctitle>Til Frue K. M. Rahbek (oversat)</toctitle>
    <subtitle>Sonet af Cav. <w>Orellana</w>, oversat 1821</subtitle>
    <firstline>Naar fjernt min Fod en fremmed Jordbund trykker</firstline>
    <notes>
        <note>* <w>Orellana</w> var Secretair ved den dengang herværende spanske Legation. Een af hans Forfædre fulgte Ferdinand Cortez paa hans eventyrlige Tog mod Mexiko.</note>
    </notes>
    <source pages="224"/>
    <keywords>rahbekk</keywords>
    <quality>korrektur1,kilde,side</quality>
</head>
<body>
Naar fjernt min Fod en fremmed Jordbund trykker,
  Skal Taaren bittert mig om Timen minde,
  Der grusom bød mig gaae; jeg Nattens Vinde
  Vil offre Suk og Graad til Skjebnens Nykker.

Ak! skal jeg hist i Spaniens Laurbær-Skygger
  Engang Dig, <w>Camma!</w> see? <w>Den</w> Fryd, Veninde!
  Mig vilde hæve til min Lykkes Tinde:
  Følg med! kom did, hvor fro jeg boer og bygger.

I Friheds Morgengry og Foraarsglæde
  Skal der du finde Fred og Fryd tillige,
  En Hytte, Kildens klare, friske Væde,

Et ærligt Hjerte, og min hulde, kloge Pige,
  Min <w>Manolita</w>, som mig aldrig svigter;
  Tilsidst, ifald du vil, - en daarlig Digter.
</body>
</poem>

<poem id="winther2018090354" variant="winter2018081028">
<head>
    <title>Hankattens Frieri</title>
    <toctitle>Hankattens Frieri (oversat)</toctitle>
    <subtitle>Efter Rückert</subtitle>
    <firstline>Hør nu, hvordan Hankatten, ført ved Rævens List</firstline>
    <notes>
        <note>* af ,,Brahmanische Erzählungen'' [af Fr. Rückert.]</note>
    </notes>
    <source pages="225-227"/>
    <keywords>rueckert</keywords>
    <quality>korrektur1,kilde,side</quality>
</head>
<body>
Hør nu, hvordan Hankatten, ført ved Rævens List,
Den Viv, som var ham passeligst, dog fik tilsidst.

Den stolte Hankat sagde: jeg er saa høibaaret,
At jeg til Hustrue mig har Solens Datter kaaret.

Thi over Stort og Smaat jo hersker Solens Skjær,
Derfor dens Datter være skal min Hjertenskjær.

Hvad? eller veed du Een, der vel er Solens Mester?
Saa siig mig det, og strax jeg dennes Datter fæster.

Da sagde Ræven klog og snu: ja det er Skyen;
Den tager Solens Glands fra Landet og fra Byen.

Hankatten sagde: ei! hvor stærk maa den ei være!
Jeg Skyens Datter tager til min Hjertenskjære.

Hvad? eller veed du Een, der vel er Skyens Mester?
Saa siig mig det, og strax jeg dennes Datter fæster.

Da sagde Ræven klog og snu: ja Blæsten er det;
Dens stærke Pust bortjager Skyen uforfærdet.

Hankatten sagde: ei! hvor stærk maa den ei være!
Jeg Blæstens Datter vælger til min Hjertenskjære.

Hvad? eller veed du Een, der vel er Blæstens Mester?
Saa siig mig det, og strax jeg dennes Datter fæster.

Da sagde Ræven snu: hiint Taarn, saa graat af Ælde,
Har længe mandigt staaet sig mod Blæstens Vælde.

Hankatten sagde: ei! hvor stærkt maa det ei være!
Jeg Taarnets Datter vælger til min Hjertenskjære.

Hvad? eller veed du Een, der vel er Taarnets Mester?
Saa siig mig det, og strax jeg dennes Datter fæster.

Da sagde Ræven snu: i Taarnet hist den Muus,
Der roder, indtil Taarnet synker hen i Gruus.

Hankatten sagde: ei! hvor stærk maa den ei være!
Jeg Musens Datter vælger til min Hjertenskjære.

Hvad? eller veed du Een, der vel er Musens Mester?
Saa siig mig det, og strax jeg dennes Datter fæster.

Da sagde Ræven snu: dit Sødskindbarn paa Loen,
Hun over Musens Slægt jo hersker strengt med Kloen

Da blev Hankatten flau og sagde: ja, det Bedste
Er altsaa dog, at jeg maa Kattens Datter fæste.
</body>
</poem>

<poem id="winther2018090355" variant="winther2018081122">
<head>
    <title>Hun til Ham, paa Reisen</title>
    <subtitle>Efter Stollberg</subtitle>
    <firstline>See, Natten gryer</firstline>
    <notes>
        <note>Oversættelse af Friedrich Leopold Graf zu Stolberg: <xref type="translation" poem="stolbergf2018081001"/>.</note>
    </notes>
    <source pages="228-229"/>
    <quality>korrektur1,kilde,side</quality>    
</head>
<body>
See, Natten gryer,
Hver Stjerne flyer,
Bag Himlens Skyer,
Hvor Stormen gaaer,
Ei Maanen staaer.

I Skovens Træer
Med selsom Færd
Nedsuser svær
Natregnens Fald, -
Hør Hjulets Skrald!

Jeg klynger mig
Hel ængstelig.
Min Ven! til Dig;
Kys varm min Mund
I Nattens Stund!

Hvor kun vi To
Tør sammen boe,
Jeg vandrer fro;
Thi Elskovs Magt
Har Nattevagt!
</body>
</poem>

<poem id="winther2018090356" variant="winther2018081123">
<head>
    <title>Smaadigte, efter H. Heine</title>
    <firstline>Af mine Taarer spirer</firstline>
    <source pages="230-236"/>
    <quality>korrektur1,kilde,side</quality>    
    <keywords>heine</keywords>
</head>
<body>
<nonum><center>1.</center></nonum>

Af mine Taarer spirer
En broget Blomsterflor,
Og mine Sukke vorde
Et Nattergale-Chor.

Og holder Du af mig, Elskte!
Saa faaer Du min Blomstervang,
Og under Dit Vindve skal klinge
Huldt Nattergalens Sang.


<nonum><center>2.</center></nonum>

En Rose, en Lille, en Sol og en Due
Dem elskte jeg engang med Elskovslue.
Dog nu ikke mere; - jeg elsker alene
Den Væne, den Pene, den Rene, - den Ene;
Thi Hun, min Veninde, mit Liv og min Villie,
Paa eengang er Due, Sol, Rose og Lille.


<nonum><center>3.</center></nonum>

Min Sjel jeg vil neddukke
I Liliens hvide Sø ,
Og Lilien skal klingende sukke
En Sang om min elskte Mø.

Og Sangen skal Hjertet ryste,
Som Kysset af Hendes Mund,
Da Hun mig een Gang kyste
I underfuld Elskovsstund.


<nonum><center>4.</center></nonum>

Alt længe Jorden var saa gnidsk,
Men Maidag kom, - den blev spendabel;
Nu alting leer og jubler frisk,
Dog jeg er ei til Smiil capabel.

Nu Blomster spire, Klokker lyde,
Og Fuglene tale, som i en Fabel;
Men mig kan deres Sprog ei fryde,
Jeg finder Verden miserabel.

Hvert Adamsbarn mig ennuyerer,
Selv Vennen, der ellers var passabel; -
Og <w>det</w>, fordi man <w>Madame</w> titulerer
Min Hjertens kjære, saa sød og aimabel.


<nonum><center>5.</center></nonum>

Af min uhyre Smerte
Fødes de spæde Sange,
De hæve Vingen saa bange
Og flagre til Hendes Hjerte.

Til Hjertet Veien de finde,
Med Veemod de komme tilbage
De ville ei nævne med Klage
Alt, hvad de saae derinde.


<nonum><center>6.</center></nonum>

Og vidste Blomsterne spæde
Af Saaret i min Barm,
De vilde med mig græde,
Og lindre al min Harm.

Og vidste de min Qvide
De gyldne Stjerner smaa,
Fra Himlen vilde de glide,
Og lade Trøst mig faae.

Dog disse kunne ei vide't, -
Kuns <w>Een</w> veed af min Harm;
Hun selv har sønderslidet
Og sønderknust min Barm.


<nonum><center>7.</center></nonum>

De sad og drak ved en Theedisk,
Og talte om Kærligheds Lyst,
Hver Herre var meget æsthetisk.
Hver Dame - et følende Bryst.

,,Al Kjærlighed være platonisk!''
Den tørre Geheimeraad bad;
HanSFrue smilte ironisk,
Dog sukked hun, alt som hun sad.

Amtsprovsten aabner sin Mund bred:
,,Ja, Elskov bør ei være raa,
Thi saa den skader vor Sundhed!''
- Men Frøkenen hvisker: ,,Hvi saa?''

Grevinden smiler veemodig:
,,Ak, Kjærlighed er en Passion!''
Og presenterer godmodig
En Kop til en Hr. Baron.

Ved Bordet var endnu en Stol sat,
Der burde Du siddet, min Tøs!
Der kunde Du deiligt, min Sol! ladt
Om <w>Din</w> Elskov Sladderen løs.


<nonum><center>8.</center></nonum>

Skjønne, klare, gyldne Stjerne!
Hils min Elskte i det Fjerne.
Siig, at jeg er, uden Ro,
Hjertesyg og bleg og tro.


<nonum><center>9.</center></nonum>

Philistre i Kistekjoler
Ile ud fra Stadens Muur;
De juble, de springe som Foler,
De hilse den skjønne Natur.

Begloe med plirende Blikke,
Hvor Alt staaer romantisk i Vang;
Med lange Øren inddrikke
De Spurvernes ædle Sang.

Men jeg mit Vindve tilslører
Med Sorgens sorte Flag,
Og Mørket mig Aander tilfører
Selv midt i den lyse Dag.

Den gamle Elskov fremtræder;
Fra Dødens Land den steg;
Den sætter sig hos mig og græder,
Og gjør min Barm saa veeg.


<nonum><center>10.</center></nonum>

Da Linden blomstrede, Fuglene sang
Og Solen smilte med venlig Lyst,
Da kyssed Du mig, om min Hals Du hang,
Da pressed Du mig til Dit bølgende Bryst.

Men Bladene faldt, og Ravnen skreg fæl,
Og Solen hilste med kjedeligt Blik;
Da sagde vi koldt hinanden: ,,Levvel!''
Du nikkede høflig det høfligste Nik.


<nonum><center>11.</center></nonum>

See! Vinenes Violer blaae
Og Kinderne med Roser paa,
Og Hændernes hvide Lilier smaa, -
Alt blomstrer end saa frisk og prud,
Men <w>Hjertets Blomst</w> er gaaet ud.


<nonum><center>12.</center></nonum>

Jeg har Dig elsket, jeg elsker Dig end!
Og styrtede Verden sammen,
Af dens Ruiner steg igjen
Mod Himlen Elskovsflammen.

Dybt brænde skal min Kjærlighed,
Ind til min Død mon stunde;
Da tager jeg i Graven med
Den store Elskovs-Vunde.
</body>
</poem>

<poem id="winther2018090357" variant="winther2017100275">
<head>
   <title>Efter det Tydske</title>
   <firstline>Ingen Ild, ingen Brand</firstline>
   <!-- TODO: Gendigtning af hvaffen tysker? -->
   <source pages="237"/>
   <quality>korrektur1,kilde,side</quality>
</head>
<body>
Ingen Ild, ingen Brand
Kan flamme saa heed,
Som hemmelig Elskov,
Den Verden ei veed.

Ingen Rose, ingen Nellik
Kan blomstre saa sødt,
Som to elskende Sjæle,
Der hinanden har mødt.

Ak, sæt kun et Glar
For mit Hjertes Bo,
At ret Du kan stue,
Hvor jeg er Dig tro!
</body>
</poem>

<!-- TODO: Dyrenes Skriftemaal. pp. 238- -->
<!-- TODO: Hanen Kykels Liigbegjærelse. pp. 241- -->
<!-- TODO: Musen i Besøg hos Frøen. pp. 244 -->
<!-- TODO: En Familiehistorie. pp. 252 -->
<!-- TODO: Min Gudinde. pp. 252 -->
<!-- TODO: Prometheus. pp. 266 -->

</content>
</section> <!-- Oversættelser -->

</workbody>
</kalliopework>

